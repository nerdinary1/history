<?xml version="1.0" encoding="UTF-8"?>
<!DOCTYPE level2 SYSTEM "history.dtd">
<level2 id="wta_200">
  <front>
    <biblioData type="L">
      <title>
        <mainTitle>附錄</mainTitle>
      </title>
    </biblioData>
  </front>
  <text>
    <content>
      <paragraph align="center"> 附錄</paragraph>
    </content>
  </text>
  <level3 id="wta_200001">
    <front>
      <biblioData type="T">
        <title>
          <mainTitle> 경종 대왕 묘지문[誌文] </mainTitle>
        </title>
        <source>
          <mainTitle type="태백산사고본">景宗實錄 7책 15권</mainTitle>
          <page begin="10장 B면"/>
        </source>
        <source>
          <mainTitle type="국편영인본">景宗實錄 41책</mainTitle>
          <page begin="327면"/>
        </source>
        <subjectClass>왕실(王室)</subjectClass>
      </biblioData>
    </front>
    <text>
      <content>
        <paragraph align="center">○誌文曰:</paragraph>
        <paragraph align="center">
          <quotation>於戲! 洪惟我<index num="1584746_0" ref="M_0000063" sort="K" type="이름">景宗</index>
            <index num="1584747_0" ref="M_0000063" sort="K" type="이름">德文</index>
            <index num="1584748_0" ref="M_0000063" sort="K" type="이름">翼武</index>
            <index num="1584749_0" ref="M_0000063" sort="K" type="이름">純仁</index>
            <index num="1584750_0" sort="K" type="이름">宣孝大王</index>, 姓<index num="1584751_0" sort="K" type="이름">李氏</index>, 諱<annotation type="원주">
              <noteContent>【<index num="1584752_0" sort="K" type="이름">昀</index>】</noteContent>
            </annotation>字,<annotation type="원주">
              <noteContent>【<index num="1584753_0" ref="M_0000063" sort="K" type="이름">輝瑞</index>】</noteContent>
            </annotation>
            <index num="1584754_0" ref="M_0032646" sort="K" type="이름">肅宗大王</index>之長子, <index num="1584755_0" ref="M_0034250" sort="K" type="이름">顯宗大王</index>之孫也。 始<index num="1584756_0" ref="M_0032646" sort="K" type="이름">肅宗</index>, 久無嗣爲憂, 嬪<index num="1584757_0" sort="K" type="이름">張氏</index>, 以戊辰十月二十八日誕王, <index num="1584758_0" ref="M_0032646" sort="K" type="이름">肅宗</index>喜甚, 召諸大臣謂曰: "國本未定, 人心靡係, 今日大計, 不在他也。" 遂定號元子, 三歲, 封王世子。 四歲始學<index num="1584759_0" type="서명">《千字文》</index>, <index num="1584760_0" ref="M_0032646" sort="K" type="이름">肅宗</index>親製序以授之曰: "儲宮方講習是書, 性旣聰朗, 心智日長, 加意學問, 正在匪遠。" <index num="1584761_0" ref="M_0006809" sort="K" type="이름">仁顯王后</index>子之, 如<index num="1584762_0" sort="K" type="지명">漢</index>
            <index num="1584763_0" ref="M_0034157" sort="A" sort2="후한" type="이름">明德后</index>故事, 慈孝俱甚篤。 八歲行入學禮, 周旋中節, 講音洪亮, 圜橋人士, 莫不相慶。 是歲行冠禮, 謁太廟, 隨大駕, 拜<index num="1584764_0" sort="K" type="지명">永禧殿</index>晬容, 謁<index num="1584765_0" sort="K" type="지명">永昭殿</index>。 仍命師傅、賓客與春坊僚屬, 日入胄筵, 遍講<index num="1584766_0" type="서명">《孝經》</index>、<index num="1584767_0" type="서명">《小學》</index>、<index num="1584768_0" type="서명">《三綱行實》</index>等書, 講官、師傅, 請見心畫, 大書孝悌忠信、禮義廉恥、敬以直內, 義以方外等字, 與之, 臣僚傳玩。 自是, 學問日益進, 臨筵問難, 出人意表。 嘗問<index num="1584769_0" ref="M_0008418" sort="A" type="이름">伊尹</index>放<index num="1584770_0" ref="M_0052970" sort="A" type="이름">太甲</index>於<index num="1584771_0" sort="K" type="지명">桐</index>, 終不改過則如之何, 又問序曰: "無忝人之名, 名字何義?" 又問: "<index num="1584772_0" ref="M_0032262" sort="A" sort2="한" type="이름">史丹</index>伏靑蒲, 基<index num="1584773_0" sort="K" type="이름">王氏</index>之禍, <index num="1584774_0" ref="M_0032479" sort="A" sort2="한" type="이름">疏廣</index>、<index num="1584775_0" ref="M_0032505" sort="A" sort2="한" type="이름">疏受</index>, 見幾而作。 由是論之, <index num="1584776_0" ref="M_0032262" sort="A" sort2="한" type="이름">史丹</index>不如<index num="1584777_0" sort="K" type="이름">廣</index>、<index num="1584778_0" sort="K" type="이름">受</index>乎?" 若此者多, 雖自謂老師宿儒, 皆歎其天縱不可及。 講官嘗問: "<index num="1584779_0" type="서명">《孟子》</index>七篇, 於何尤着力乎?" 答曰: "自<index num="1584780_0" type="서명">《梁惠王》</index>至<index num="1584781_0" type="서명">《盡心》</index>, 無非闡明義理, 夫豈拈出某處, 尤爲着力乎?" 又問自期如何? 答曰: "非曰能之, 乃所願, 則<index num="1584782_0" ref="M_0033585" sort="K" type="이름">舜</index>何人也, 予何人也。" 辛巳, <index num="1584783_0" ref="M_0006809" sort="K" type="이름">仁顯王后</index>昇遐, 殯肂攀擗, 哀動傍人, 至發靷時, 奉辭路次, 久立哀慟, 返虞日, 出郊陪還, 哭不絶聲, 道路觀者皆悅。 歲乙酉, 卽<index num="1584784_0" ref="M_0032646" sort="K" type="이름">肅廟</index>卽位之三十一年也。 王三上疏, 請稱慶, 有曰: "於前史有可據之文, 在今日爲必行之禮。" 肅宗答曰: "疏辭雖出人子之至情, 顧予何心, 作此豫大之事乎?" 時<index num="1584785_0" ref="M_0032646" sort="K" type="이름">肅宗</index>以好學勤政, 積勞成疾, 思就閑調養。 是年十月, 有禪位之命, 王驚遑罔措, 連章固辭, 召宮僚諭之曰: "達夜泣請, 終不得回天, 伏閤陳懇之外, 更無他道。" 將出閤門, 時, 天寒大雪, 令去惟幕, <index num="1584786_0" ref="M_0032646" sort="K" type="이름">肅宗</index>曰: "爾之情事, 不可不念。" 遂勉從焉。 後十二年丁酉, <index num="1584787_0" ref="M_0032646" sort="K" type="이름">肅宗</index>以五載沈綿, 酬應漸難, 依國朝故事, 令王聽政代理, 王又懇辭, 不獲命, 且以替勞之義, 黽勉承命。 群臣入朝稱賀, 特令停皷吹, 裁決庶務, 咸當於理。 然皆一一上稟而後行, 如史官傳批, 亦詢政院, 示不敢專也。 首春下諭八路, 勸農桑, 百姓餓者, 賑貸之, 疾疫死者, 收瘞之, 每於諸路監司之辭去, 輒召見勑勵, 俾嚴黜陟, 寒暑遣近侍, 審獄放輕囚。 宮墻頹圮, 有潛入者, 以無情而原之, 刑曹據邀截公文律, 論裂破書啓人罪至死, 特以一罪不可用, 比律減死焉。 遇臣僚以禮待, 宗親以恩, 大臣歿, 則必設次而哭, 宗臣之喪, 亦官庀喪葬, 竝令仍給祿, 以終三年。 王弟<index num="1584788_0" ref="M_0044718" sort="K" type="이름">延齡君</index>
            <index num="1584789_0" ref="M_0044718" sort="K" type="이름">昍</index>蚤卒, 王自製文以祭, 有曰: "呼之不應, 漠漠無聲, 已矣於世, 空想形儀。 居諸如流, 卽山有期。 衿陽一夕, 月色千秋。" 實情到之辭也。 <index num="1584790_0" ref="M_0032646" sort="K" type="이름">肅宗</index>違豫積十數年, 王侍湯憂灼, 始終如一。 嘗移御<index num="1584791_0" sort="K" type="지명">慶德宮</index>, 王隨往, 禮當祗迎坤殿, 語宮官曰: "聖候未寧, 異於他時, 我當先入面候。" 卽入闕問候, 還出秪迎, 倉卒周旋, 允合情禮, 左右相顧欽頌。 及行幸溫泉, 留王監國, 王祗送于江頭, 羽旄旣遠, 猶竚立瞻望, 焦憂形於外, 都人觀者, 皆嗟歎。 庚子<index num="1584792_0" ref="M_0032646" sort="K" type="이름">肅宗</index>疾大漸, 王涕泣皇皇, 命禱廟社、山川。 逮奉諱, 禮官進嗣位節目, 答曰: "天崩罔極之中, 乃見此, 人子情理, 豈忍是哉?" 百僚連日齊籲, 始以上承慈敎, 勉許焉。 王旣受寶踐阼, 凡政令施措, 一視代理時, 而尤以開言路恤民隱, 爲先務。 至辛丑, 王以未有嗣續, 國勢孤危, 冊封我殿下爲王世弟, 所以重宗廟社稷也。 世弟五上章固辭, 王賜答慰諭, 勉之曰: "小心翼翼, 勤勤孜孜, 以副國人之望。" 時, 王上奉<index num="1584793_0" ref="M_0006807" sort="K" type="이름">惠順</index>大(妣)〔妃〕, 思盡養志之孝, <index num="1584794_0" sort="K" type="지명">景福堂</index>在<index num="1584795_0" sort="K" type="지명">萬壽殿</index>舊基, 王預爲之修營, 不煩有司, 易其扁曰<index num="1584796_0" sort="K" type="지명">景福殿</index>, 及壬寅去喪, 奉大妃移御。 且欲一設宴上壽, 而母妃不欲, 則不敢强, 徐復乘間言, 屢而後得請, 以至供獻之物, 母妃念民力欲減, 則亦承順行之, 不久又開陳而復舊焉。 嘗推老老之恩, 民有高年者, 必惠養而且賜之爵, <index num="1584797_0" sort="K" type="지명">麗</index>祖墓, 儀物有缺, 則命守臣改之, <index num="1584798_0" sort="K" type="지명">新羅</index>王廟, 祀饗不虔, 則官其孫奉之, 祭<index num="1584799_0" ref="M_0005774" sort="K" type="이름">鄭夢周</index>之祠, 錄<index num="1584800_0" ref="M_0001886" sort="K" type="이름">金宗瑞</index>之後。 一日, 王下敎于政院曰: "一自嗣位以後, 觀朝臣之所爲, 少無輔護國家之事。 言念時事, 不覺痛惋。" 仍命黜三司諸臣, 奪將臣之符, 遞相臣之職, 竝行竄逐。 俄而變書上, 告將相謀不軌, 王命有司, 悉按驗誅討。 嘗久旱, 親禱社壇, 却輦乘小輿, 烈日下曝, 侍臣迭諫, 世弟亦懇請, 終不聽, 徹夜露禱罷還。 仍坐殿錄囚, 猶不雨, 又禱于郊壇, 得雨後已。 翌年旱, 又親禱于社壇、農壇, 疏罪囚避正殿, 減膳撤樂, 至秋乃復。 每謁太廟, 雖雨雪不止, 祧廟在後稍遠, 而必步進。 嘗於<index num="1584801_0" sort="K" type="지명">孝寧殿</index>練祭改題主時, 北向拱立, 侍臣以時刻稍久, 請俯伏不應, 其敬謹如此。 命立私親廟, 定祝號、祭式。 自王登極後, 更來言追報事者, 多涉越分, 不惟不之採, 輒斥遠之, 及大臣禮官, 裁酌而請之, 乃從焉。 王於爵賞, 務愼惜, 必遵舊例, 罔及私昵。 廟堂薦剡外, 以三司擢承宣者, 終王之世, 亦不過若而人。 王每以黨論爲深憂, 凡章疏之涉於相排軋者, 率以靜鎭爲務, 略不示左右。 嘗因旱求言, 敎曰: "黨痼之禍, 可勝言哉? 甚至於一室之間, 干戈相尋, 噫嘻! 情志之阻隔, 胡至此極? 卿等俱以世祿之臣, 義同休戚, 値此板蕩之秋, 殫竭心力, 夾輔王室, 以慰祖宗陟降之靈, 則乃祖乃先, 必致悅豫, 豈不竝受其福乎?" 廷臣相與言曰: "承此敎, 而爲黨論, 我卽匪人。" 王性沈重寡言笑, 接待臣隣, 顔色溫然, 而望之自然有敬畏之心。 尤嚴於隄防, 近昵有不侫者, 痛誅, 絶不少饒, 宮禁肅如也。 停良家女選充宮人之令, 革貢物人科外責應之弊, 諸路菑荒, 則蠲常稅, 西邑凋弊, 則減田租, 發常平之藏, 俾糶都民, 捐籍罪之産, 以塡畿賦。 凡諸司、各營置差設舖, 射利害民者, 一切罷去。 命卿宰、侍從、諸路使臣, 薦進學行、才局、智略人, 且以法久弊生, 命輔臣商確, 方欲大究軍民煩重之役, 以盡其通變, 而事未及就, 甲辰七月感病, 八月二十五日, 大棄群臣于<index num="1584802_0" sort="K" type="지명">昌慶宮</index>之別殿, 在位四年, 春秋三十有七。 德壽無徵, 神理謬錯。 嗚呼痛哉! 我殿下攀號莫及, 與小大臣, 議王功德, 謹上諡曰: "<index num="1584803_0" sort="K" type="이름">德文翼武純仁宣孝</index>。" 廟號曰: "<index num="1584804_0" ref="M_0000063" sort="K" type="이름">景宗</index>。" 陵曰: "<index num="1584805_0" sort="K" type="지명">懿陵</index>。" 以是年十二月十六日乙酉, 葬王于<index num="1584806_0" sort="K" type="지명">楊州</index>治南坐申向寅之原, 卽新卜兆也。 王妃<index num="1584807_0" sort="K" type="이름">沈氏</index>, 贈領議政<index num="1584808_0" ref="M_0058889" sort="K" type="이름">靑恩府院君</index>
            <index num="1584809_0" ref="M_0058889" sort="K" type="이름">浩</index>之女, 戊戌, 以嬪薨, 庚子追冊爲妃。 繼妃<index num="1584810_0" ref="M_0006785" sort="K" type="이름">魚氏</index>, 領敦寧府事<index num="1584811_0" ref="M_0003397" sort="K" type="이름">咸原府院君</index>
            <index num="1584812_0" ref="M_0003397" sort="K" type="이름">有龜</index>之女。 嗚呼! 王德宇渾厚, 器度沈凝, 在儲位三十一年, 造詣已極高遠, 而含晦章美, 不見于外, 處己應事, 無大小無難易, 渾然無聲跡之可尋, 苟非深有得於涵養之工, 何能及此? 若不役志於外物, 不嬰情於俗事, 崇儉之德, 懋實之政, 在凡主固爲盛, 於我大行, 則尙其細者耳。 嗚呼! 惟我<index num="1584813_0" ref="M_0032646" sort="K" type="이름">肅宗大王</index>, 蚤夜憂勤, 治定功成, 躋一世於熙皞大猷之域者, 殆五十年, 此正平陂崇圮之會, 而王以卓異之資, 受精一之傳, 善承謨烈, 克紹志事, 不言而敎成, 不動而化行, 如風之偃草, 若雨之潤物, 庶幾乎媲<index num="1584814_0" sort="K" type="이름">周成</index>、<index num="1584815_0" sort="K" type="이름">康</index>, 軼<index num="1584816_0" sort="K" type="지명">漢</index>
            <index num="1584817_0" ref="M_0000063" sort="K" type="이름">文</index>、<index num="1584818_0" sort="K" type="이름">景</index>, 而不弔于天, 盛業未究, 此一邦臣民所以抱窮天之哀, 而懷沒世之思者也。 嗚呼! 王深知我殿下聰明仁孝, 有君人之度, 早定位號, 以係民望, 入則相與問寢視膳, 歡侍長樂, 出則鳳輦在前, 鶴駕在後, 都人士女, 塡咽街巷, 擧欣欣然有喜色而相告。 及至大漸之夕, 自公卿百官, 至輿儓下賤, 莫不奔走悲號, 如喪考妣, 而其所恃而安然者, 秪以元良豫建, 神人有所托而然。 在昔<index num="1584819_0" sort="K" type="지명">宋</index>臣贊其君仁厚之德, 以爲社稷長遠, 終必賴之。 今宗社有磐泰之安, 寶祚綿億萬之期, 使海隅含生, 皆得以涵濡欣戴於仁化之初者, 寔賴王光前垂後之盛烈洪休。 夫豈仁厚一德, 所可倫擬也哉? 嗚呼其盛矣! 嗚呼其盛矣!</quotation>
        </paragraph>
        <paragraph align="center">議政府左議政<index num="1584820_0" ref="M_0003626" sort="K" type="이름">柳鳳輝</index>撰, 行副司果<index num="1584821_0" ref="M_0000369" sort="K" type="이름">尹淳</index>書。</paragraph>
      </content>
    </text>
  </level3>
  <level3 id="wta_200002">
    <front>
      <biblioData type="T">
        <title>
          <mainTitle> 경종 대왕 애책문(哀冊文)·애사(哀詞) </mainTitle>
        </title>
        <source>
          <mainTitle type="태백산사고본">景宗實錄 7책 15권</mainTitle>
          <page begin="13장 A면"/>
        </source>
        <source>
          <mainTitle type="국편영인본">景宗實錄 41책</mainTitle>
          <page begin="328면"/>
        </source>
        <subjectClass>왕실(王室)</subjectClass>
      </biblioData>
    </front>
    <text>
      <content>
        <paragraph align="center">○哀冊文曰:</paragraph>
        <paragraph align="center">
          <quotation>維歲次甲辰八月辛未朔二十五日乙未, <index num="1584822_0" sort="K" type="이름">景宗德文翼武純仁宣孝大王</index>, 薨于<index num="1584823_0" sort="K" type="지명">昌慶宮</index>之<index num="1584824_0" sort="K" type="지명">環翠亭</index>, 殯于<index num="1584825_0" sort="K" type="지명">宣政殿</index>, 是年冬十二月十六日, 永遷于<index num="1584826_0" sort="K" type="지명">懿陵</index>, 禮也。 菆殿初啓, 廞衛己闢。 柳宮龍動, 竹池魚躍。 離丹禁之肅穆, 指玄扃之窅邈。 泣兆庶於浩穰, 號萬靈於寥廓。 惟我主上殿下, 愛篤均氣, 哀深繼體。 痛三朝之永違, 慨五月之有制。 顧徽猷之猶在, 藹聖功之可傳。 俾揄揚以彤管, 冀布昭於瑤鐫。 其詞曰: 皇穹眷祐, 聖人斯作。 自在沖年, 已著岐嶷。 學惟時敏, 功則日將。 位正蒼震, 望協元良。 黌宮執經, 縫掖聳觀。 承事兩宮, 誠孝罔愆。 雖遭變節, 不改常度。 泣辭內禪, 遜讓彌固。 <index num="1584827_0" ref="M_0032646" sort="K" type="이름">肅考</index>晩年, 美疢常在。 方當侍湯, 不暇解帶。 爰洎後星, 共焦中心。 四載參理, 一念勞謙。 文齡遽減, 武烈丕承。 恤宗猶<index num="1584828_0" sort="K" type="이름">周</index>, 慼容踰<index num="1584829_0" sort="K" type="이름">滕</index>。 羹墻之慕, 寔根聖性。 <index num="1584830_0" ref="M_0033589" sort="K" type="이름">堯</index>文<index num="1584831_0" ref="M_0033585" sort="K" type="이름">舜</index>哲, <index num="1584832_0" ref="M_0034126" sort="A" type="이름">禹</index>儉<index num="1584833_0" ref="M_0032358" sort="A" type="이름">湯</index>敬。 因心則友, 貳體爰冊。 國勢鞏固, 有如磐石。 春暈長樂, 棣華交影。 迭奉壽觴, 擧國歡慶。 <index num="1584834_0" sort="K" type="이름">唐</index>、<index num="1584835_0" ref="M_0033585" sort="K" type="이름">虞</index>之世, 四凶亦存。 不幸亂賊, 于今寔繁。 竊據權柄, 謀危宗祏。 沈幾獨運, 不動聲色。 兇徒就戮, 邦命維新。 省費寬徭, 旌忠雪冤。 一變弊俗, 咸歸至淳。 <index num="1584836_0" sort="K" type="지명">漢</index>、<index num="1584837_0" sort="K" type="지명">宋</index>之君, 擧崇私親。 獨懷沖挹, 公議是循。 臨郊禱祀, 去蓋歊爀。 化及飛潛, 恩霑動植。 方祝算於岡陵, 忽告祲於觀臺。 三光晦瞢而秋雪, 二儀震蕩而冬雷。 纔金縢之穆卜, 己玉衣之遐擧。 究理數而差舛, 仰眞宰兮茫昧。 嗚呼哀哉! 仁而必壽, 先聖有言。 何御極之未久, 奄降割之斯遄? 萬品兮大其覆幬, 群生兮撤其帡幪。 凄涼兮黼座, 寂寞兮靈宮。 衮冕虛陳, 几舃徒設。 瞻儀範而如昨, 空孺泣之有啜。 嗚呼哀哉! 靑烏協卜, 白虎騰精。 厚夜沈沈兮玉匣寒, 重雲漠漠兮瑤扉扃。 望九闕之觚稜, 接五陵之松栢。 嗟! 仙馭之莫攀, 指白雲兮何適? 嗚呼哀哉! 聲容漸遠, 穹壤靡逮。 雖威顔之永隔, 尙德音之不昧。 嵬嵬冠古之行, 蕩蕩難名之烈, 竝海嶽之高深, 窮宇宙而罔缺。 嗚呼哀哉! <index num="1584838_0" ref="M_0004440" sort="K" type="이름">李師尙</index>撰。</quotation>
        </paragraph>
        <paragraph align="center">禮曹判書<index num="1584839_0" ref="M_0005226" sort="K" type="이름">李眞儉</index>書。</paragraph>
      </content>
    </text>
  </level3>
  <level3 id="wta_200003">
    <front>
      <biblioData type="T">
        <title>
          <mainTitle> 경종 대왕 시책문(諡冊文) </mainTitle>
        </title>
        <source>
          <mainTitle type="태백산사고본">景宗實錄 7책 15권</mainTitle>
          <page begin="14장 A면"/>
        </source>
        <source>
          <mainTitle type="국편영인본">景宗實錄 41책</mainTitle>
          <page begin="329면"/>
        </source>
        <subjectClass>왕실(王室)</subjectClass>
      </biblioData>
    </front>
    <text>
      <content>
        <paragraph align="center">○謚冊文曰:</paragraph>
        <paragraph align="center">
          <quotation>竊以攀弓劍而叫哀, 遠期斯迫; 勒瑤珉而薦謚, 彝典載揚。 曷敢形容? 第增摧咽。 恭惟大行大王, 天姿濬哲, 日表光明。 主鬯銅闈, 十箴服聖考之訓; 橫經壁水, 三善聳群儒之觀。 在沖幼而德器已成, 歷險艱而令名益播。 平居志願, 恒以<index num="1584840_0" ref="M_0033585" sort="K" type="이름">舜</index>何人自期; 擧國謳歌, 咸稱<index num="1584841_0" ref="M_0034126" sort="A" type="이름">禹</index>之子能繼。 當傳禪有命, 終獲請於懇辭; 逮代治多年, 罔敢專於裁決。 日殫誠於三朝之禮, 常致力於百行之源。 法殿開筵, 捧玉斝而愉色; 溫泉送駕, 望羽旄而焦心。 追先后之至慈, 終身愴慕; 極東朝之隆養, 一意奉承。 眷言同氣之親, 藹有因心之友。 天倫樂事, 豈惟長枕大衾之情; 宗社深謨, 允托撫軍監國之重。 惟其盡孝悌之道, 是以成治平之基。 大化無爲, 斡四時而成序; 玄功不宰, 囿萬品而底寧。 比河海之淵深, 包涵廣矣; 如雷霆之奮發, 威斷赫然。 戡禍難而朝著廓淸, 嚴隄防而禁闈整肅。 掃回陰翳, 覺兩曜之光華; 斂却神機, 等太空之寂默。 以至敬天勤民之政, 無非繼志述事之誠。 遇旱祈霖秉璧, 輒舍輿而出; 方春勸稼宣綸, 擧扶杖而聽。 凡饑蝗水火之災, 必思其推惠; 而貨色游畋之事, 一無所經心。 尤恢弘於聽納之間, 亦審愼於從違之際。 苟其言之合理, 夬賜開兪; 倘或事有難平, 務爲靜鎭。 至若私親之追報, 實循公議之酌量。 斥近諛之躛言, 侫人斯遠; 存越分之深戒, 前史所希。 崇<index num="1584842_0" sort="K" type="지명">羅</index>祖之廟, 开<index num="1584843_0" sort="K" type="지명">麗</index>王之陵, 式修廢墜; 祭<index num="1584844_0" ref="M_0005774" sort="K" type="이름">夢周</index>之祠, 錄<index num="1584845_0" ref="M_0001886" sort="K" type="이름">宗瑞</index>之裔, 用勸忠良。 方洪恩覃被於八埏, 庶至治可期於三代。 嗟仁天之不祐, 奈德壽之無徵? 微痾乍纏, 胡遽揚乎末命; 巨割荐降, 忍復見乎大喪? 加三算於<index num="1584846_0" ref="M_0034250" sort="K" type="이름">顯宗</index>, 日淺享國; 減一齡於<index num="1584847_0" ref="M_0000328" sort="K" type="이름">成廟</index>, 慶愆多男。 斯深山窮谷之所共哀, 諒盛德至仁之不能忘。 閔予小子, 叨此丕基。 迫臣民敦勸之情, 勉受祖宗之攸托。 有父子繼承之義, 不徒兄弟之孔懷。 昔出入之必隨, 未嘗或後; 今幽明之奄隔, 將欲何依? 瞻丹扆之永虛, 音容莫逮; 悲素廞之將發, 號慕益深。 肆盡禮於飭終, 冀楊休於節惠。 摹天繪日, 雖莫效於發揮; 紀烈銘功, 匪敢誣於論譔。 爰加大號, 誕擧縟儀。 謹遣臣領議政<index num="1584848_0" ref="M_0004106" sort="K" type="이름">李光佐</index>上謚曰: "<index num="1584849_0" ref="M_0000063" sort="K" type="이름">德文</index>
            <index num="1584850_0" ref="M_0000063" sort="K" type="이름">翼武</index>
            <index num="1584851_0" ref="M_0000063" sort="K" type="이름">純仁</index>
            <index num="1584852_0" ref="M_0000063" sort="K" type="이름">宣孝</index>。" 廟號 "<index num="1584853_0" ref="M_0000063" sort="K" type="이름">景宗</index>。" 仰冀聖靈, 俯紓沖鑑。 垂鴻名於百代, 簡策增光; 申景鑠於千秋, 家邦衍慶。 嗚呼哀哉! 謹言。 議政府右議政<index num="1584854_0" ref="M_0006212" sort="K" type="이름">趙泰億</index>撰, <index num="1584855_0" sort="K" type="지명">京畿</index>監司<index num="1584856_0" ref="M_0002794" sort="K" type="이름">徐命均</index>書。</quotation>
        </paragraph>
      </content>
    </text>
  </level3>
  <level3 id="wta_200004">
    <front>
      <biblioData type="T">
        <title>
          <mainTitle> 경종 대왕 행장(行狀) </mainTitle>
        </title>
        <source>
          <mainTitle type="태백산사고본">景宗實錄 7책 15권</mainTitle>
          <page begin="14장 B면"/>
        </source>
        <source>
          <mainTitle type="국편영인본">景宗實錄 41책</mainTitle>
          <page begin="329면"/>
        </source>
        <subjectClass>왕실(王室)</subjectClass>
        <subjectClass>역사(歷史)</subjectClass>
      </biblioData>
    </front>
    <text>
      <content>
        <paragraph align="center">○行狀曰:</paragraph>
        <paragraph align="center">
          <quotation>王姓<index num="1584857_0" sort="K" type="이름">李氏</index>, 諱<annotation type="원주">
              <noteContent>【<index num="1584858_0" sort="K" type="이름">昀</index>】</noteContent>
            </annotation>字<annotation type="원주">
              <noteContent>【<index num="1584859_0" ref="M_0000063" sort="K" type="이름">輝瑞</index>】</noteContent>
            </annotation>, <index num="1584860_0" ref="M_0032646" sort="K" type="이름">肅宗大王</index>長子, <index num="1584861_0" ref="M_0034250" sort="K" type="이름">顯宗大王</index>之孫也。 始<index num="1584862_0" ref="M_0032646" sort="K" type="이름">肅宗</index>久無嗣爲憂, 後宮<index num="1584863_0" sort="K" type="이름">張氏</index>, 以戊辰十月二十八日, 誕王, <index num="1584864_0" ref="M_0032646" sort="K" type="이름">肅宗</index>喜甚, 語諸大臣: "國本未定, 人心靡係, 今日大計, 不在他矣。" 遂定號元子, 三歲封王世子。 四歲始學<index num="1584865_0" ref="M_0033765" sort="K" type="이름">周興嗣</index>
            <index num="1584866_0" type="서명">《千字文》</index>, <index num="1584867_0" ref="M_0032646" sort="K" type="이름">肅宗</index>親製序以勉。 八歲行入學禮, 周旋中節, 講音洪亮, 人士之圜橋聽者, 莫不相慶。 是歲行冠禮, 仍謁太廟, 遍講<index num="1584868_0" type="서명">《孝經》</index>、<index num="1584869_0" type="서명">《小學》</index>、<index num="1584870_0" type="서명">《三網行實》</index>諸書, 講官、師傅, 請見心畫, 大書孝悌忠信、禮義廉恥, 敬以直內、義以方外十六字以示, 筆勢偉麗, 爲臣僚所傳翫。 自是學問日益進, 臨筵問難, 多出入意表。 嘗問: "<index num="1584871_0" ref="M_0008418" sort="A" type="이름">伊尹</index>放<index num="1584872_0" ref="M_0052970" sort="A" type="이름">太甲</index>於<index num="1584873_0" sort="K" type="지명">桐</index>, 終不改過, 則如之何?" 又問: "<index num="1584874_0" ref="M_0032262" sort="A" sort2="한" type="이름">史丹</index>伏靑蒲, 基<index num="1584875_0" sort="K" type="이름">王氏</index>之禍, <index num="1584876_0" ref="M_0032479" sort="A" sort2="한" type="이름">疏廣</index>、<index num="1584877_0" ref="M_0032505" sort="A" sort2="한" type="이름">疏受</index>, 見幾而作。 由是論之, <index num="1584878_0" ref="M_0032262" sort="A" sort2="한" type="이름">史丹</index>不及<index num="1584879_0" sort="K" type="이름">廣</index>、<index num="1584880_0" sort="K" type="이름">受</index>?" 講官嘗問自期如何? 答曰: "非曰能之, 乃所願則<index num="1584881_0" ref="M_0033585" sort="K" type="이름">舜</index>何人也, 予何人也?" 事<index num="1584882_0" ref="M_0006809" sort="K" type="이름">仁顯王后</index>, 慈孝兩無間, 辛巳, 后疾瀕劇, 判書<index num="1584883_0" ref="M_0002358" sort="K" type="이름">閔鎭厚</index>, 以椒房之親入侍, 后有永訣語。 <index num="1584884_0" ref="M_0002358" sort="K" type="이름">鎭厚</index>伏而垂涕, 王獨不露慼容, 及出戶, 便持<index num="1584885_0" ref="M_0002358" sort="K" type="이름">鎭厚</index>手, 大泣哀不能自止。 及后昇遐, 攀擗踰制, 旣啓靷, 奉辭靈轝, 久立路次, 瞻望哀慟, 迎虞遠郊, 洎至宮, 哭不絶聲, 道路感歎。 歲乙酉, 爲<index num="1584886_0" ref="M_0032646" sort="K" type="이름">肅宗</index>卽位之三十一年, 王三疏請稱慶曰: "於前(吏)〔史〕, 有可據之文, 在今日, 爲必行之禮。" <index num="1584887_0" ref="M_0032646" sort="K" type="이름">肅宗</index>答曰: "疏辭雖出人子至情, 顧予何心, 作此豫大之事?" 時, <index num="1584888_0" ref="M_0032646" sort="K" type="이름">肅宗</index>以好學勤政, 積勞成疾, 思就閑頣養。 是年十月, 將傳位于王, 王驚遑, 淚隨言發, 連章固辭, 旣不獲命, 則召宮僚諭之曰: "達夜泣請, 終不得回天, 今惟有伏閤陳懇耳。" 天寒大雪, 令去帷幕, <index num="1584889_0" ref="M_0032646" sort="K" type="이름">肅宗</index>曰: "爾之情事, 不可不念。" 遂收前命。 後十二年丁酉, <index num="1584890_0" ref="M_0032646" sort="K" type="이름">肅宗</index>疾彌甚, 依國朝故事, 命王聽政代理, 王復懇辭。 <index num="1584891_0" ref="M_0032646" sort="K" type="이름">肅宗</index>屢諭以替勞之意, 始黽勉承命。 群臣入朝稱賀, 命停皷吹。 裁決庶務, 咸當於理, 然當事皆上稟而後行, 示不敢專也。 首春下諭八路勸農桑, 百姓飢者賑贍之, 流逋者資遣歸土, 疾疫者給糧與藥, 其有死者, 令卽收瘞。 民有曉解醫方, 能救人病, 及捨私財瘞道殍者, 許上聞施賞賚, 其疫歿而只餘幼穉者, 悉免其負逋。 諸邑里有遭水火災, 輒蠲庸停糴, 又與之粟, 俾奠厥居, 燒死溺死壓死, 及爲虎食死者, 厚恤其家。 嘗聞關西蝗, 命降香虔祈。 監司辭去, 必引接, 勉以嚴明黜陟, 屢飭政曹, 愼簡守令, 寒暑遣近侍審獄, 放輕囚。 宮墻因雨頹圮, 民有闌入者, 法當死, 以其無情, 特原之。 刑隷乘醉裂破書啓, 該曹據邀截公文律, (蔽)〔論〕以死, 又特令比律減死。 遇臣僚以禮, 待宗親以恩, 大臣沒則必設次而哭, 宗臣之喪, 亦官庀喪葬, 竝給祿終三年。 嘗欲賜耆老宴, 有以元輔未葬爲言, 卽停之。 王弟<index num="1584892_0" ref="M_0044718" sort="K" type="이름">延齡君</index>
            <index num="1584893_0" ref="M_0044718" sort="K" type="이름">昍</index>早卒, 王自製文以祭曰: "呼之不應, 漠漠無聲。 已矣於世, 空想(形儀)〔儀形〕。 居諸如流, 卽山有期。 <index num="1584894_0" sort="K" type="지명">衿陽</index>一夕, 月色千秋。" 其詞情懇至如此。 每謁太廟, 雖値雨雪, 亦不廢, 祧廟在太廟後稍遠, 而必步進, 宮官、師傅, 固請乘小輿, 不許曰: "肅敬之地, 其敢自便?" <index num="1584895_0" ref="M_0032646" sort="K" type="이름">肅宗</index>違豫十數年, 王侍湯憂灼, 始終如一日, 嘗移御<index num="1584896_0" sort="K" type="지명">慶德宮</index>, 王隨往, 坤殿繼至。 禮當在外祗迎, 語宮官曰: "聖候未寧, 異於他時, 我當先入候, 復出迎。" 倉卒周旋, 允合情禮。 及行幸溫泉, 留王監國, 王祇送于江頭, 羽旄旣遠, 猶佇立移晷, 焦憂形於色。 庚子夏, <index num="1584897_0" ref="M_0032646" sort="K" type="이름">肅宗</index>疾大漸, 王涕泣皇皇, 命禱廟社、山川, 逮奉諱, 禮官進嗣位節目, 答曰: "天崩罔極之中, 人子之情, 豈忍是?" 百僚連日齊籲, 答辭愈哀痛, 閱累日始勉許。 王旣踐位, 凡諸政令, 一視代理時。 辛丑, 王以未有繼嗣, 國勢孤危, 冊我殿下爲王世弟, 世弟五上章固辭, 王賜答慰諭曰: "小心翼翼, 勤勤孜孜, 以副國人之望。" 王上奉<index num="1584898_0" sort="K" type="이름">惠順大妃</index>, 克盡孝養之方, 營<index num="1584899_0" sort="K" type="지명">景福殿</index>於<index num="1584900_0" sort="K" type="지명">萬壽殿</index>舊基, 壬寅去喪, 奉大妃移御, 仍欲設宴上壽, 而母妃不欲, 則亦不敢强, 徐乘間爲言, 屢以後始得請。 至於供獻之物, 母妃念民力欲裁減, 亦承順行之, 不久又開陳而復舊焉。 推老老之恩, 民有高年者, 必惠養而賜之爵, <index num="1584901_0" sort="K" type="지명">麗</index>祖墓缺儀物, 命守臣改之, <index num="1584902_0" sort="K" type="지명">新羅</index>王廟, 祀典不備, 官其孫以奉之。 停良女選充宮人之令, 革貢物人科外責應之弊, 都民大悅。 <index num="1584903_0" ref="M_0021535" sort="K" type="이름">龍澤</index>、<index num="1584904_0" ref="M_0005273" sort="K" type="이름">天紀</index>等, 締結權貴子, 陰圖不軌, 事發, 王命攸司按治, 悉致於法。 以畿內、湖西菑荒, 特減常賦, 以西邑凋弊, 減三年田租。 屬久旱, 乘小輿, 親禱于社壇, 烈日下曝, 侍臣迭諫, 請用常乘, 世弟亦趨進懇請, 終不聽, 徹夜露禱。 旣還, 又坐前殿, 竟夕錄囚, 猶不雨, 乃敎于群臣曰: "旱氣孔酷, 心如焚灼。 其勿卜日, 更禱郊壇。" 群臣又迭諫, 又不聽, 得雨乃已。 明年旱, 復親詣社壇、農壇, 再露禱, 減膳撤樂, 避正殿, 至秋乃復。 弘於聽納, 凡有論奏, 無不開懷虛受, 識者頗恨其無良輔佐, 不能贊成至治也。 然其不中理者, 亦未嘗苟循, 雖係尊奉私親, 宜爲常情所喜聞者, 苟越分限, 必斥絶不少假。 痛革中外言利剝民之習, 諸司諸路, 設舖置差, 乘時留遷者, 一切罷去。 崇儒重道, 褒尙賢士, 命卿宰、侍從、諸路使臣, 薦進人才, 又以法久弊生, 民役煩重, 令輔臣, 商確釐改, 而事未及就。 王天性沈毅, 德容渾厚, 平居罕言笑, 人莫測其際。 嚴於隄防, 近昵未嘗假以色辭, 服事左右者, 咸祗栗惴惴, 至其休沐日, 亦不敢橫於閭里, 於戚里貴近, 未嘗有私恩澤。 粹然無嗜慾之累, 凡聲色游畋, 宮室花卉, 自古人君所不能灑脫者, 無毫髮役志。 沖年遭罹不幸, 處變至難, 而泯然無聲跡之聞於中外, 人知其有聖德焉。 然積年有疾, 寢以益痼, 知世弟英明, 嘗欲令代理國事, 因世弟懇辭而止。 甲辰八月二十五日, 薨于<index num="1584905_0" sort="K" type="지명">昌慶宮</index>之別殿, 春秋三十有七, 在位四年。 自都中士民, 以至深山窮谷, 莫不奔走哀號, 如喪考妣。 方寢疾, 臣僚入覲臥內, 見屛帳床褥, 皆樸素, 衣被無錦綺之屬, 及喪, 衮服無副, 凡附於身者, 多新製, 其餘可知也。 以是年十二月十六日乙酉, 葬王于<index num="1584906_0" sort="K" type="지명">楊州</index>治南坐申向寅之原。 王妣<index num="1584907_0" sort="K" type="이름">沈氏</index>, 贈領議政<index num="1584908_0" ref="M_0058889" sort="K" type="이름">靑恩府院君</index>
            <index num="1584909_0" ref="M_0058889" sort="K" type="이름">浩</index>女, 早薨, 繼妃<index num="1584910_0" ref="M_0006785" sort="K" type="이름">魚氏</index>, 領敦寧府事<index num="1584911_0" ref="M_0003397" sort="K" type="이름">咸原府院君</index>
            <index num="1584912_0" ref="M_0003397" sort="K" type="이름">有龜</index>女。 嗚呼! 王稟質旣卓異, 而受先王精一之傳, 其所得於中者, 旣極其高明矣。 燕居而龍見, 淵默而雷聲, 運至化於不言不動之際者, 固非臣民所得以窺。 第以其著見於外者言之, 尙務實之政, 絶外誘之累, 崇儉而從諫弗咈, 恤民而留心革弊, 是皆古昔帝王之盛節, 而王卽兼而有之, 然此未足以爲大也。 惟其卽位初載, 首決大策, 以主鬯之重, 託之介弟, 不但志慮深遠, 授受光明, 卒之國家有盤石之安, 社稷有靈長之休。 於是乎環東土數千里之內, 含生之類, 莫不陰受王之賜矣。 嗚呼! 豈不休哉?</quotation>
        </paragraph>
        <paragraph align="center">吏曹參判兼大提學<index num="1584913_0" ref="M_0021220" sort="K" type="이름">李德壽</index>製進。</paragraph>
        <paragraph align="center"/>
        <paragraph align="center">景宗德文翼武純仁宣孝大王實錄卷之十五終</paragraph>
      </content>
    </text>
  </level3>
</level2>
