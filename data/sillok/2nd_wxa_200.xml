<?xml version="1.0" encoding="UTF-8"?>
<!DOCTYPE level2 SYSTEM "history.dtd">
<level2 id="wxa_200">
  <front>
    <biblioData type="L">
      <title>
        <mainTitle>附錄</mainTitle>
      </title>
    </biblioData>
  </front>
  <text>
    <content>
      <paragraph align="center"> 憲宗經文緯武明仁哲孝大王實錄 附錄</paragraph>
    </content>
  </text>
  <level3 id="wxa_200001">
    <front>
      <biblioData type="T">
        <title>
          <mainTitle> 효유 헌서 왕대비의 선왕에 대한 언교(諺敎) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="1장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="537면"/>
        </source>
        <subjectClass>왕실(王室)</subjectClass>
      </biblioData>
    </front>
    <text>
      <content>
        <paragraph align="center">○<index num="1932144_0" sort="K" type="이름">孝裕獻聖王大妃</index>諺敎:</paragraph>
        <paragraph align="center">
          <quotation>先王, 以丁亥七月十八日申時, 誕降于<index num="1932145_0" sort="K" type="지명">昌慶宮</index>之<index num="1932146_0" sort="K" type="지명">景春殿</index>。 丙戌十月, 夢見<index num="1932147_0" ref="M_0052997" sort="K" type="이름">翼宗大王</index>, 以雕玉之樹, 盛于匣而賜予, 實誕降之兆也。 自襁褓孩提, 天質夙就非凡, 百日前能立, 而且與之手, 晬盤, 先執筆墨與冊。 才氣英發, 數歲能通千字百餘字, 父王見之, 意其常目而慣熟, 展示<index num="1932148_0" type="서명">《小學》</index>, 發問之前, 輒手指所知之字曰, 某字在此, 父王喜其聰明而甚愛之曰, ‘好學, 其將勝予乎?’ 四歲, 見屛畫人物, 勿令壓之曰, ‘恐畫中兒有疼,’ 天性之慈仁如此。 庚寅罔極時, 予在於患候處, 只有宮人及乳母侍, 見人遑遑之色, 必不遊嬉。 及乎禍變罔極之日, 左右之人, 恐致驚動, 雖自忍抑, 豈無悲色? 苟如凡人, 時方四歲, 宜無所知, 而若有所知, 在保母之抱而哭之曰, ‘吾亦不欲着華服。’ 殯殿甚近, 三時祭奠, 聞哭泣之聲, 則輒止遊嬉, 引席俯伏曰, ‘吾亦參班,’ 必有戚容。 是歲九月, 行冊封于<index num="1932149_0" sort="K" type="지명">重熙堂</index>, 侍衛諸臣甚多, 而裝束行禮, 能循節次。 正使奉朝賀<index num="1932150_0" ref="M_0002115" sort="K" type="이름">南公轍</index>, 副使外祖<index num="1932151_0" sort="K" type="이름">忠敬公</index>議除後四拜而還內, 聞之曰, ‘行禮畢後, 當還入矣。’ 如此之事, 所以稱異常英明者。 兩殿嘉大禮之順成, 賜以果盒, 宜其受以爲喜, 而忽然下淚, 上及左右人莫不悲戚。 五歲, 夢見父王而哭之, 顔色有戚, 若非天性之至孝, 則何以如此? 六歲九月, 行相見禮於<index num="1932152_0" sort="K" type="지명">景賢堂</index>, 仍開講筵, 不失時刻, 或賓客於前受音, 出優栍, 則每問之曰, ‘予於某字誤讀, 而優栍何也?’ 自此賓客, 不敢出優栍。 初受學, 雖在沖年, 聰明絶人, 苟留心則讀數遍輒誦, 文義無疑晦焉。 沖年仰事兩殿, 極其至誠, 及當甲午大喪, 饋奠哭泣之節, 如成人, 近侍仰瞻無不悲感焉, 尤盡於奉先之節, 如眞殿茶禮時參班諸臣所共知者, 而自內不爲親行無幾矣。 嘗雷雨, 必警惕, 在寢輒起坐, 是聖念之出於敬天也。 己亥庚子兩年, 遇旱, 於深夜, 御袞袍焚祝親禱雨, 是專出於恤民也。 十歲後, 每以父王御容之依微, 爲悲慕, 恐予聞而疚懷於未聞處, 問於宮人, 又慮陵寢之未恰, 積年經營, 丙午春, 下遷奉之敎。 當其時, 雖微細事, 靡不親執, 自出玄宮日, 至下玄宮時, 憧憧焦煎, 而廢寢睡不進水剌, 進以糜粥素膳, 罔極哀慟, 其至誠至孝, 近侍諸臣之所共知也。 八月, 奉安<index num="1932153_0" ref="M_0062679" sort="K" type="이름">純宗</index>、<index num="1932154_0" ref="M_0052997" sort="K" type="이름">翼宗</index>兩朝御眞於眞殿, 敎曰: ‘此天理人情之所不容已, 而今與親侍無異, 以盡天性至孝焉。 東朝患候時, 憧憧於醫藥之節, 醫官入診, 必親奉脈部, 詳論證候, 或以醫官之不善診察爲慮, 及平復, 歡天喜地, 此誠孝之極也。 自幼時, 聖聰絶倫, 才氣過人, 剛明正直, 見欹必整。 言語敬恭, 大臣卿宰, 非衣冠則不見, 雖於今番患候中, 亦如一焉。 三四歲以後, 晝未嘗臥, 每未明盥漱, 終日深夜, 手不釋卷, 酷愛古人書帖。 居處必以靜衣襨, 非袞袍, 不御紋緞, 必取木, 綿, 紬苧之麤者, 饌品必尙簡略, 此皆左右近侍之所知。 予常偶衣襨之太儉素, 饌品之不踰數三器者, 與士庶無異, 過於薄略爲言, 則必曰 ‘衣襨之儉素, 所以導福, 饌品之簡略, 所以益壽。’ 時或見水剌飯粒之遺地, 必先拾以進之, 其愛惜粒米如此焉。 誕降之後, 至于今於予所居, 無相遠有動駕, 輒忽忽還宮。 如<index num="1932155_0" sort="K" type="지명">春塘臺</index>殿座之時, 爲予臨視, 必待自內先往, 無一時離側, 凡衣襨饌膳, 予有親檢, 則必適意。 予之保護先王, 至今如沖年, 先王之致孝, 如乳兒, 其至情至愛, 至慈至孝, 有倍他人, 苟非天性, 焉能如此? 雖在患候時, 暫不捨予, 坐臥予若親視, 則必喜以非幼沖之年, 猶以爲過, 則甚有齟齬意, 當今之日, 尤爲追悔。 嗚呼! 以平時賢孝, 今日春秋, 由一時之病患, 至於此境, 豈夢寐之所到哉? 彼蒼者天, 胡忍爲此? 胡忍爲此? 心腸非如石非如鐵, 五內崩裂, 至冤極慟, 何以忍抑? 當此慘毒之痛, 以罔極荒迷之精神, 大略記之, 先後不成言, 此則斟酌見之。</quotation>
        </paragraph>
      </content>
    </text>
  </level3>
  <level3 id="wxa_200002">
    <front>
      <biblioData type="T">
        <title>
          <mainTitle> 헌종 대왕 시책문(諡冊文) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="2장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="537면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○諡冊文:</paragraph>
        <paragraph align="center">
          <quotation>伏以上帝降喪, 攀劍舃, 而銜哀, 大德得名, 勒琬琰而揚諡。 若稽十五年政化, 曷云一二分形容? 恭惟大行大王, 挺不世出之姿, 膺大有爲之運。 自儲位升冊之日, 誕承祖依孫孫依祖之規, 逮沖年臨御以來, 克盡后非民民非后之義。 <index num="1932156_0" ref="M_0033585" sort="K" type="이름">舜</index>聰達四, 睿知縱天賦之衷, <index num="1932157_0" sort="K" type="이름">周</index>思兼三, 聖孝篤人倫之至。 王母之福壽母之喜, 玉牒闡徽, 昭考之烈, 穆考之謨, 寶鑑颺美。 神殿增兩室之制, 寓三朝靡極之誠, 灤寢占萬年之祥, 展終天莫逮之慟。 基命則夙夜宥密, 典學則日月就將。 討論不離於篇翰, 處涓燕而玩理, 制作動合於謨訓, 回雲漢而發輝。 蠲齋令而克祀克禋, 肅躬薦於圭瓚, 由舊章而不愆不忘, 祗心法於鑑柯。 所以聖功神化之大成, 罔非天德王道之極致。 渙綸斥洋島之敎, 闢之廓如。 剡牘登草野之材, 待而興者。 沛至澤而蠲恤, 西民忘極備之災, 謹天戒而警修, 內廚減常供之饍。 萬物各得其所, 百姓日用不知, 仁愛尤洽於好生, 藹然雲行而雨施。 陽剛斯赫於威斷, 燁如雷厲而風飛。 蕩蕩無能名焉, 昌辰聿屆於鼎盛, 巍巍有成功也, 休祥屢驗於豐登。 肆至治克躋於春臺, 佇遐祝永添於海屋。 何我家之不弔, 奄鞠凶之玆罹? 周壇之植璧已屛, 群黎無祿, 荊湖之遺弓遽抱, 彼蒼難諶。 大業未半於中途, 眷宗社而靡寄, 至慟普切於沒世, 徹昊壤而莫攀。 方小子纏奉諱之悲, 而太母降纉緖之旨。 付畀至重, 勉受列聖朝洪基, 繼承莫嚴, 克遵嗣王臣古制。 衋儀形之永悶, 厭代之眞遊已遐, 慨旬朔之不留, 卽遠之靈期載邇。 蒼龍緪路, 哀慕靡及於橋藏, 靑烏效靈, 神理孔安於魯袝。 廼以必誠必信之念, 爰稽大行大名之規。 文憲武章, 叶經緯於天地, 明德哲命, 興仁孝於家邦。 俟百世而有辭, 尙徵節壹惠之典, 揭八字而崇報, 允爲觀七廟之休。 謹遣臣領議政<index num="1932158_0" ref="M_0005857" sort="K" type="이름">鄭元容</index>, 奉玉冊上尊諡曰: <index num="1932159_0" ref="M_0034243" sort="K" type="이름">經文緯武明仁哲孝</index>, 廟號曰: <index num="1932160_0" ref="M_0034243" sort="K" type="이름">憲宗</index>, 冀賜明歆, 俯格微悃, 鴻號載薦不顯乎之德之純。 駿命永垂, 庶佑以於千於萬。 嗚呼! 哀哉。"<annotation type="원주">
              <noteContent>【藝文館提學<index num="1932161_0" ref="M_0002010" sort="K" type="이름">金學性</index>製。】</noteContent>
            </annotation>
          </quotation>
        </paragraph>
      </content>
    </text>
  </level3>
  <level3 id="wxa_200003">
    <front>
      <biblioData type="T">
        <title>
          <mainTitle> 헌종 대왕 애책문(哀冊文) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="3장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="539면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○哀冊文:</paragraph>
        <paragraph align="center">
          <quotation>維歲次己酉六月丁卯朔初六日壬申, 皇姪<index num="1932162_0" ref="M_0034243" sort="K" type="이름">憲宗經文緯武明仁哲孝大王</index>, 昇遐于<index num="1932163_0" sort="K" type="지명">昌德宮</index>之正寢, 是年十月乙丑朔二十八日壬辰, 永遷于<index num="1932164_0" sort="K" type="지명">景陵</index>, 禮也。 菆帷宵啓, 廞仗曉移。 龍輁纚綍, 鳳旐揚蕤, 三光闇瞢而氣慘, 萬姓噭哭而聲沸。 眞遊邈兮何所, 仙鄕閴兮靡逮。 惟我主上殿下, 禮重繼體, 哀動戚顔。 悲黼筵之遽廓, 慨喬弓之莫攀。 爰命彤管, 俾載翠珉, 其詞曰。 天眷我東, 篤生聖人, 姿挺岐嶷, 德蘊明仁。 沖齡就傅, 睿工日新。 禮訓九容, 周寢三朝。 是時宗祊, 磐石泰喬, 三后一堂, 不顯佑啓。 <index num="1932165_0" ref="M_0062679" sort="K" type="이름">純宗</index>維祖, <index num="1932166_0" ref="M_0052997" sort="K" type="이름">翼宗</index>維子, 聖聖相承, 先王維孫。 昇平於萬, 蘄嚮普均, 如何昊天, 弗慮弗圖? 先庚後甲, 洊罹疚茶, 煢煢扆宁, 肩玆投遺。 授受精一, 重累洽熙, 於乎! 可忘之德之光? 玉振金聲, 鳳質龍章, 至治難名, 耄詠髫謠, 烝哉我后, 其仁惟<index num="1932167_0" ref="M_0033589" sort="K" type="이름">堯</index>。 巍功有成, 弼諧典愼, 烝哉我后, 其哲惟<index num="1932168_0" ref="M_0033585" sort="K" type="이름">舜</index>。 家儉邦勤, 左準右矩, 我后以之, 無間如<index num="1932169_0" ref="M_0034126" sort="A" type="이름">禹</index>。 彰信躋敬, 肇紀遂良, 我后以之, 執中如<index num="1932170_0" ref="M_0032358" sort="A" type="이름">湯</index>。 遹駿有聲, 譽髦作人, 勉勉我后, 如<index num="1932171_0" sort="K" type="이름">文</index>之純。 官賢位能, 敏功公說, 勉勉我后, 如<index num="1932172_0" sort="K" type="이름">武</index>之烈。 哲命自貽, 小心夙夜, 兢業萬幾, 代工敷化。 齊莊臨朝, 百僚率職, 惠懋議貸, 政先勸穡。 振勵宏綱, 庶績咸亨, 董韎治射, 課衿硏經。 增修眞殿, 慕寓省覲, 續纂寶鑑, 祗承謨訓。 天意棐忱, 灤移吉岡, 鑾蹕屢戒, 敦事躬將。 情禮罄宜, 儀文丕彰, 聖心乃恔, 悅豫雲鄕。 兩慈康寧, 寶籌添屋, 稱觥進號, 秩祜斯篤。 告慶于宗, 闡徽祖禰, 誠切見墻, 孝隆準海。 洋邪豗染, 眩愚誑蚩, 衛正觝異, 痛斷鋤治。 方宵旰之憂勤, 期肸蠁之可致, 何皇穹之降割, 奄威顔之永閟。 嗚呼! 哀哉。 仁壽莫徵, 與善難諶。 痛綴衣之載設, 奉憑几之末音。 瞻繐帟兮儼邃, 宛寶座之有臨。 違丹陛之森衛, 馭白雲兮遐擧。 縱耿光之隔晨, 敻冥邈兮千古。 嗚呼! 哀哉。 靈辰兮儵屆, 雕轊兮將引, 嚴霜凄冷兮凝素紼, 悲颷蕭颯兮雜哀輓。 霓旌飄兮逶遲, 神路肅兮脩遠。 厚夜漫兮莫追, 終天訣兮何忍? 嗚呼! 哀哉。 鬱彼東陵, 佳氣氤氳。 從先兆而聯麓, 偕儷極而同原, 香火共享於寢殿, 衣冠邇陪於松楸。 象設護兮玄隧, 烏經叶兮珠邱, 感幽明之一理, 尙依歸於千秋。 嗚呼! 哀哉。 脩短不齊, 司化莫晣, 大運無停, 水流日逝, 孰有涯而永存? 唯德音之不沫, 雖往駕之罔援, 庶來芳之可述。 托琬琰而備載, 垂窮宙而無缺。 嗚呼! 哀哉。<annotation type="원주">
              <noteContent>【弘文館提學<index num="1932173_0" ref="M_0002787" sort="K" type="이름">徐箕淳</index>製。】</noteContent>
            </annotation>
          </quotation>
        </paragraph>
      </content>
    </text>
  </level3>
  <level3 id="wxa_200004">
    <front>
      <biblioData type="T">
        <title>
          <mainTitle> 헌종 대왕 비문(碑文) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="4장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="539면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○碑文:</paragraph>
        <paragraph align="center">
          <quotation>
            <index num="1932174_0" ref="M_0034243" sort="K" type="이름">憲宗經文緯武明仁哲孝大王</index>, <index num="1932175_0" type="연호">崇禎</index>紀元後二百年丁亥七月十八日誕生。 庚寅九月冊封王世孫, 甲午十一月卽位, 己酉六月六日昇遐, 是歲十月二十八日, 葬于<index num="1932176_0" sort="K" type="지명">楊州</index>
            <index num="1932177_0" sort="K" type="지명">健元陵</index>西岡酉坐之原, 在位十五年, 壽二十三。 <index num="1932178_0" ref="M_0006825" sort="K" type="이름">元妃孝顯王后</index>
            <index num="1932179_0" ref="M_0006825" sort="K" type="이름">金氏</index>, 戊子三月十四日誕生, 丁酉冊封王妃, 癸卯八月二十五日昇遐, 十二月二日葬, 壽十六。<annotation type="원주">
              <noteContent>【領議政<index num="1932180_0" ref="M_0005857" sort="K" type="이름">鄭元容</index>製。】</noteContent>
            </annotation>
          </quotation>
        </paragraph>
      </content>
    </text>
  </level3>
  <level3 id="wxa_200005">
    <front>
      <biblioData type="T">
        <title>
          <mainTitle> 헌종 대왕 묘지문[誌文] </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="4장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="539면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○誌文:</paragraph>
        <paragraph align="center">
          <quotation>於戲! 洪惟我大行大王姓<index num="1932181_0" sort="K" type="이름">李氏</index>, 諱<index num="1932182_0" sort="K" type="이름">烉</index>, 字<index num="1932183_0" ref="M_0034243" sort="K" type="이름">文應</index>, <index num="1932184_0" ref="M_0052997" sort="K" type="이름">翼宗孝明大王</index>之子, <index num="1932185_0" ref="M_0062680" sort="K" type="이름">純宗成孝大王</index>之孫。 母妃<index num="1932186_0" sort="K" type="이름">趙氏</index>, <index num="1932187_0" ref="M_0006020" sort="K" type="이름">豐恩府院君</index>
            <index num="1932188_0" ref="M_0006020" sort="K" type="이름">忠敬公</index>
            <index num="1932189_0" ref="M_0006020" sort="K" type="이름">萬永</index>女。 妃<index num="1932190_0" ref="M_0006825" sort="K" type="이름">孝顯王后</index>
            <index num="1932191_0" ref="M_0006825" sort="K" type="이름">金氏</index>, <index num="1932192_0" ref="M_0026266" sort="K" type="이름">永興府院君</index>
            <index num="1932193_0" ref="M_0026266" sort="K" type="이름">祖根</index>女, 癸卯薨。 <index num="1932194_0" sort="K" type="이름">繼妃</index>
            <index num="1932195_0" sort="K" type="이름">洪氏</index>、<index num="1932196_0" ref="M_0006663" sort="K" type="이름">益豐府院君</index>
            <index num="1932197_0" ref="M_0006663" sort="K" type="이름">在龍</index>女。 王, 以己酉五月十三日有疾不豫, 六月初六日壬申, 禮陟于<index num="1932198_0" sort="K" type="지명">昌德宮</index>之正寢, 壽二十三。 擧國奔走雨泣, 婦孺無知, 叫擗哀慕, 皆曰 ‘天乎’ 衆心波沸, 若不保時日。 我大王大妃殿下, 念 宗社付托之至重, 從天命人心之所歸, 奉迎我嗣王殿下入紹大統, 與小大臣, 議王功德, 謹上諡曰, <index num="1932199_0" ref="M_0034243" sort="K" type="이름">經文緯武明仁哲孝</index>, 廟號曰<index num="1932200_0" ref="M_0034243" sort="K" type="이름">憲宗</index>。 以是年十月二十八日壬辰, 葬王于<index num="1932201_0" sort="K" type="지명">健元陵</index>西岡向卯之原, 與<index num="1932202_0" sort="K" type="지명">孝顯后陵</index>同塋異藏。 大王大妃體王平日雅志, 在於節用愛民, 絞冒衣衾。 皆出諸宮中, 而殯葬之需, 不煩民力焉。 嗣王殿下, 以臣<index num="1932203_0" ref="M_0003921" sort="K" type="이름">定鉉</index>, 嘗叨侍帷幄。 命臣以幽宮之誌, 辭謝不獲命, 臣竊惟天命有德, 君師下民, 必厚其福祿, 降以遐壽, 使其積累悠久, 亭毓涵漬, 措斯民於雍熙大猷之域, 考古<index num="1932204_0" ref="M_0033589" sort="K" type="이름">堯</index>、<index num="1932205_0" ref="M_0033585" sort="K" type="이름">舜</index>、<index num="1932206_0" ref="M_0034126" sort="A" type="이름">禹</index>、<index num="1932207_0" ref="M_0032358" sort="A" type="이름">湯</index>、<index num="1932208_0" sort="K" type="이름">文</index>、<index num="1932209_0" sort="K" type="이름">武</index>之爲君, 罔不是孚, 則天道之必然也。 肆我<index num="1932210_0" ref="M_0054657" sort="K" type="이름">正宗大王</index>聖德神功, 侔擬天地, 巍蕩煥爀, 民無能名焉, <index num="1932211_0" ref="M_0062680" sort="K" type="이름">純宗大王</index>, 久道化成, 深仁厚澤, 浹人肌髓, 沒世不能忘焉。 <index num="1932212_0" ref="M_0052997" sort="K" type="이름">翼宗大王</index>, 贊化篤慶, 基命宥密, 所以啓佑我後人, 深且遠矣。 式至于我大行大王, 以三宗正體, 沖齡嗣服, 躬欽明濬哲之姿, 繼重熙累洽之治, 顯承謨烈, 嚴恭寅畏, 凡所以治人事天之方, 靡不畢擧。 臨御十有五年, 朝野淸明, 風雨順序, 歲比登稔, 民不飢寒。 時春秋鼎盛, 日月方長, 將運萬化而拊五辰, 長駕遠馭, 大造群生, 肯搆我祖考作室, 誕撫我無疆大曆服, 上之所自期然也, 臣民之所蘄望如此也, 夫孰知大業未半, 中途厭世, 遽使含生之倫, 如喪考妣也乎? 嗚呼! 慟哉。 有其德矣而嗇其壽, 傳所云德必得壽者非耶? 王有其志矣, 而末究其施, 紀所云 ‘有志竟成’ 者非耶? 三聖朝之仁之德, 宜其克昌厥後, 而今亦無得而徵焉, 所謂天道於是乎不可知矣, 而豈亦斯民者, 擧皆無祿, 不足蒙至治之澤也歟? 嗚呼! 慟哉。 始王大妃夢<index num="1932213_0" ref="M_0052997" sort="K" type="이름">翼宗</index>, 授以玉樹, 王以丁亥七月十八日, 誕降于<index num="1932214_0" sort="K" type="지명">昌慶宮</index>之<index num="1932215_0" sort="K" type="지명">景春殿</index>, 時有群鶴, 盤旋飛繞於殿上, 高入雲霄, 人皆仰見而異之。 王, 生有聖質, 數歲通<index num="1932216_0" ref="M_0033765" sort="K" type="이름">周興嗣</index>
            <index num="1932217_0" type="서명">《千文》</index>百餘字, <index num="1932218_0" ref="M_0052997" sort="K" type="이름">翼宗</index>拈他書試之, 輒指所知字, <index num="1932219_0" ref="M_0052997" sort="K" type="이름">翼宗</index>喜其聰悟, 大奇愛之。 見屛畫人物, 謂左右曰 ‘毋壓畫中兒, 恐兒疼矣,’ 天性仁愛, 已著於幼時。 庚寅五月<index num="1932220_0" ref="M_0052997" sort="K" type="이름">翼宗</index>在儲位昇遐, 王時四歲也, 聞殯殿哭聲, 輒止遊嬉, 俯伏號泣曰, ‘吾不欲着華服。’ 是年九月, 冊封爲王世孫, 兩殿嘉大禮之成, 賜以果受而下淚, <index num="1932221_0" ref="M_0062679" sort="K" type="이름">純宗</index>爲之動容悲哀。 壬辰, 行賓客相見禮, 始開講筵, 讀數遍, 輒成誦, 演文義渙然若宿解。 甲午, <index num="1932222_0" ref="M_0062679" sort="K" type="이름">純宗</index>賓天, 承旨奉傳大寶, 王, 撤哭啓凾, 審視而後敬受。 王時八歲也, 臨大事明愼已如此。 王卽位, 追尊皇考爲<index num="1932223_0" ref="M_0052997" sort="K" type="이름">翼宗</index>, 尊<index num="1932224_0" ref="M_0006800" sort="K" type="이름">純宗妃</index>
            <index num="1932225_0" sort="K" type="이름">金氏</index>爲大王大妃, 母妃爲王大妃。 大王大妃垂簾同聽政, 王事事承順, 必稟而後行。 淸使見王周旋中禮, 相顧聳賀。 三年諒闇, 哭泣之哀, 如成人焉。 辛丑, 大王大妃撤簾, 勉王以敬天愛民, 勤學親賢, 守先王家法, 王, 始親政事, 式克欽承監于祖宗成憲, 命大臣卿宰, 薦淸白吏及文、蔭、武官、廉明者, 而有治績登聞, 則賜書增秩而褒勉之。 又令諸道, 別薦經行武技, 收擧草萊人才, 不遺踈遠。 軫海民採鰒, 夏時尤艱, 命停六七月進供。 敎曰, ‘爲國以儉, 當以身先減,’ 嶺南貢蔘, 關西北貢鹿茸及內局尙方, 每歲燕貿。 乙巳淸北諸邑大水, 民田舍墊溺而渰死者甚衆, 王, 大驚憂, 遣御史慰諭安撫, 辭旨惻怛, 凡修頹補弊拯死賑飢之策, 纖悉周備。 繼以輕徭減稅, 發帑移粟, 設祭水濱, 俾勿爲厲, 亟黜守宰之怠於撫綏者, 民遂得奠居如故, 忘其爲菑。 遇旱, 屢召大臣, 憂形于色, 夜御法服, 焚香躬禱于後苑。 以內司及諸宮魚鹽堰、洑所在, 擅拔糴戶, 害及窮蔀, 一切禁斷。 著爲令命, 觀察居留之臣, 各具民隱, 條列以聞, 廟堂議其便否而施行之。 總衛營之始設, 慮有軍校橫於閭里, 飭法官麗於罪勿貸, 取其尤無良者, 徇於衆流之絶島, 以徵其餘。 屛遠宦寺, 趨走伏使而已, 未嘗假以色辭。 尤愼庶獄, 恐或有一夫之非辜, 國有赦則親閱錄案, 必審其輕重而疏決之, 惟贓吏不宥焉。 責官師之無所規陳, 戒銓選以勿通關節。 常患科擧之不公, 前後飭諭甚勤, 己酉春, 下嚴旨, 如有犯者, 試官施以不信王言之律, 儒生罪其父兄。 於是有司震讋, 莫敢徇私。 謂筵臣曰, ‘每一經科試, 輒致人心之不平, 今庶其不然乎?’ 克敬禋祀, 躬祼太廟, 拜跪登降, 齊邀洞屬, 誠心著存, 僾然有見乎其位之思, 凡百在位, 駿奔肅恭, 禮儀無愆。 陵園時節之享, 籩實之餕, 必進而嘗之。 常憂<index num="1932226_0" sort="K" type="지명">綏陵</index>風水之未叶, 親相宅兆, 卜吉于<index num="1932227_0" sort="K" type="지명">龍馬峰</index>下, 以丙午閏五月, 行遷奉之禮, 庀廞具治方中, 躬親董飭, 必誠必信, 自啓欑之日及復土之時, 惟進糜粥, 皇皇瞿瞿, 哭而結轖, 至不能成聲, 侍從諸臣, 感激掩涕, 莫能仰視。 時儀曹, 因癸丑故制, 大王大妃當服淺淡, 王, 以大王大妃, 旣於庚寅服長子三年, 則應服三年者, 改葬服緦, 此與癸丑有異, 更令詢議。 於是大臣儒臣, 俱援<index num="1932228_0" type="서명">《儀禮》</index>, 改葬緦<index num="1932229_0" ref="M_0010897" sort="A" type="이름">賈公彦</index>疏, 父爲長子亦同云, 則母統於父可知, 遂改定以緦服, 而邦禮無憾。 <index num="1932230_0" ref="M_0062679" sort="K" type="이름">純宗</index>、<index num="1932231_0" ref="M_0052997" sort="K" type="이름">翼宗</index>御容, 初奉於<index num="1932232_0" sort="K" type="지명">景祐宮</index>之<index num="1932233_0" sort="K" type="지명">誠一軒</index>, 王, 以朝夕瞻依之難, 增兩室於<index num="1932234_0" sort="K" type="지명">璿源殿</index>而移奉之, 朔望與誕辰, 必早詣展拜, 非大雨雪, 未之或廢。 命纂<index num="1932235_0" ref="M_0054657" sort="K" type="이름">正宗</index>、<index num="1932236_0" ref="M_0062679" sort="K" type="이름">純宗</index>、<index num="1932237_0" ref="M_0052997" sort="K" type="이름">翼宗</index>三朝寶鑑, 剞劂告成, 親上于太廟, 以繼述先志而爲監法焉。 辛丑, 上號于大王大妃, 以闡七載簾幃之化。 戊申, 大王大妃六旬, 王大妃望五之年, 追上徽號於 <index num="1932238_0" ref="M_0062679" sort="K" type="이름">純宗</index>、<index num="1932239_0" ref="M_0052997" sort="K" type="이름">翼宗</index>, 加上尊號於大王大妃、王大妃。 時王大妃有私制, 翌日進饌, 稱賀于大王大妃。 明年周甲之辰, 亦奉觴上壽。 王, 沖年違背, 常以不記先王御容, 爲至痛, 每問於逮事之臣, 有對曰, ‘眞殿所奉睟容, 猶未及殿下龍顔之克肖矣。’ 王, 對鏡泫然。 常奉<index num="1932240_0" ref="M_0052997" sort="K" type="이름">翼宗</index>御製於案上, 無時敬讀, 語及庚寅, 輒掩抑嗚咽。 事王大妃尤盡忠養, 所御殿, 常令相近, 每罷朝, 卽入而侍坐, 不忍須臾離側。 饌膳有慈殿親檢, 則甚適靜攝, 必慈殿臨視, 乃爲安, 至情深愛, 常如孺子, 王之大孝, 眞終身慕者矣。 王端嚴正直, 未明盥漱, 雖勞倦, 體無跛倚, 晝未常臥。 雖燕涓, 非衣冠不見廷臣, 至大漸, 如一日。 遇雷雨必警惕, 在寢輒起。 聽斷之暇, 常對方冊, 至于夜深, 平居以懋實自勉。 常愛<index num="1932241_0" sort="K" type="이름">河間獻王</index>實事求是之語, 書揭座右, 以寓警省。 性不喜奢華, 非袞衣, 不御紋繡, 常服不逾棉苧, 常膳止於數三器。 慈殿嘗言其薄略已甚, 對曰 ‘菲衣, 所以養德, 淡食, 所以益壽。 常歎<index num="1932242_0" ref="M_0050728" sort="K" type="이름">英廟</index>儉德, 思趾其美。 爲宮室不施丹艧曰, ‘予喜樸素, 不須雕繪。’ 服御器用, 惟取古雅, 無金玉之飾。 對群臣辭氣溫醇, 薰炙寵光者, 油然如在陽春化日之中, 而乾健自疆, 臨事果決, 凡所當爲, 無所遲疑, 至微細也, 而知害於民, 則無或因循。 神明內蘊, 炳幾燭微, 中外臣僚賢否得失, 瞭然默識, 而含弘淵穆, 山藪莫量, 凡一聞而一見者, 雖十年之後, 輒皆記存無遺, 如左史記注之浩汗, 因事援據, 如誦已言, 大祀典、大朝會節文、儀制, 宿衛、陪扈、坐作、操練之度, 至繁至賾掌故之所不能詳者, 如燭照而數計。 武經<index num="1932243_0" type="서명">《韜略》</index>, 醫方<index num="1932244_0" type="서명">《本草》</index>, 象緯<index num="1932245_0" type="서명">《璣衡》</index>之類, 竝皆精通。 雅愛書畫, 古今名家, 畢集於內府, 考據金石遺文, 補訂史傳闕漏, 雖專門宿學, 莫能及焉。 爲詩文神解峻潔, 取法於古, 有<index num="1932246_0" type="서명">《元軒集》</index>四卷, 至於箋隷, 亦臻其奧。 罕御射而射必中, 此皆天縱之餘事。 而尤見其知周萬物泛應曲當之妙矣。 讀經史必硏窮義理, 剖析是非, 明睿所照, 貫徹本末。 嘗論<index num="1932247_0" sort="K" type="지명">唐</index>
            <index num="1932248_0" ref="M_0031164" sort="A" type="이름">玄宗</index>貌瘦天下肥曰, ‘<index num="1932249_0" ref="M_0031164" sort="A" sort2="당" type="이름">玄宗</index>, 實厭諫之主也。 厭諫而至於瘦, 豈若<index num="1932250_0" ref="M_0033585" sort="K" type="이름">舜</index>之好察邇言, <index num="1932251_0" ref="M_0034126" sort="A" type="이름">禹</index>之拜昌言乎?’ 論<index num="1932252_0" sort="K" type="지명">漢</index>
            <index num="1932253_0" ref="M_0034159" sort="A" type="이름">文帝</index>錢穀決獄之問曰, ‘<index num="1932254_0" sort="K" type="이름">平</index>之辯, 雖可喜, 不如<index num="1932255_0" sort="K" type="이름">勃</index>之訥, 爲可信也,’ 論<index num="1932256_0" ref="M_0032269" sort="A" type="이름">司馬光</index>曰, ‘人或言<index num="1932257_0" sort="K" type="이름">光</index>, 是<index num="1932258_0" sort="K" type="지명">晋</index>之後, 而<index num="1932259_0" sort="K" type="지명">晋</index>承<index num="1932260_0" sort="K" type="지명">魏</index>統, 故帝魏也, 此則不然。 雖帝<index num="1932261_0" sort="K" type="지명">蜀漢</index>,<index num="1932262_0" sort="K" type="지명">晋</index>之爲正統, 固自如也。 <index num="1932263_0" type="서명">《通鑑》</index>之誤, 只是識有不逮, 非出於私也。’ 惜<index num="1932264_0" ref="M_0034148" sort="A" sort2="한" type="이름">光武</index>之明, 而見欺於圖讖, 慨<index num="1932265_0" sort="K" type="이름">桓帝</index>之知善, 而不能用。 語治國則以紀綱爲本, 語節用則以崇儉爲先。 又曰, ‘學雖貴於致知, 知而不行, 不如不知。’ 最好<index num="1932266_0" ref="M_0031660" sort="A" type="이름">陸贄</index>奏議, <index num="1932267_0" ref="M_0032508" sort="A" type="이름">蘇軾</index>文章, 令點定句讀, 尤以<index num="1932268_0" type="서명">《大學衍義》</index>, 爲經世之典, 時値違豫, 敎筵臣曰, ‘吾病有間, 將讀此三書矣。’ 玉音在耳, 而末命遽揚, 嗚呼! 慟哉。 王之盛德至善, 非區區文字所能摹畫其萬一, 而天地之道, 亦可一言盡也。 則<index num="1932269_0" ref="M_0008663" sort="A" sort2="춘추·魯" type="이름">子思</index>所謂 ‘惟天下至聖, 爲能聰明睿知, 足以有臨也, 寬裕溫柔, 足以有容也, 發强剛毅, 足以有執也, 齊莊中正, 足以有敬也, 文理密察, 足以有別也。’ 以是五者, 狀王之德之純, 其或庶幾 乎。 嗚呼! 庚寅之慟, 尙忍言哉? 而所依恃者, 王時衣若干尺也, 甲午大喪, 率土震蕩, 而所維持而奠安者, 亦王父母臨之爾。 嗚呼! 今日天崩而地坼矣, 民其奈何? 以<index num="1932270_0" ref="M_0033589" sort="K" type="이름">堯</index>、<index num="1932271_0" ref="M_0033585" sort="K" type="이름">舜</index>之聖, 不能使斯民爲<index num="1932272_0" ref="M_0033589" sort="K" type="이름">堯</index>、<index num="1932273_0" ref="M_0033585" sort="K" type="이름">舜</index>之民者, 抑亦氣數之使然歟? 惟王, 爲宗社爲生民蚤夜一念, 上格穹蒼, 聖人龍飛, 迓續景命, 我邦家萬億年丕丕基, 復底于泰山磐石之安, 則實王之精誠, 有以啓之也。 嗚呼! 盛哉。<annotation type="원주">
              <noteContent>【兵曹判書<index num="1932274_0" ref="M_0003921" sort="K" type="이름">尹定鉉</index>製。】</noteContent>
            </annotation>
          </quotation>
        </paragraph>
      </content>
    </text>
  </level3>
  <level3 id="wxa_200006">
    <front>
      <biblioData type="T">
        <title>
          <mainTitle> 헌종 대왕 시장(諡狀) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="7장 B면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="541면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○諡狀:</paragraph>
        <paragraph align="center">
          <quotation>國王姓李氏, 諱<index num="1932276_0" sort="K" type="이름">烉</index>, 字<index num="1932277_0" ref="M_0034243" sort="K" type="이름">文應</index>, <index num="1932278_0" ref="M_0062679" sort="K" type="이름">宣恪王</index>之孫, <index num="1932279_0" ref="M_0052997" sort="K" type="이름">康穆王</index>之子也, 以丁亥七月十八日, 生。 <index num="1932280_0" sort="K" type="이름">康穆王</index>, 以世子早薨, <index num="1932281_0" ref="M_0062679" sort="K" type="이름">宣恪王</index>以王爲世孫, 請冊封于大朝, 降勑曰, ‘朕念王宗祧遠紹, 國本攸關, 特沛恩施, 允玆陳請, 專遣大臣, 齎捧誥命, 封爲<index num="1932282_0" sort="K" type="지명">朝鮮國</index>王, 世孫竝賜彩幣等物, 惟王曁世孫, 綸綍寵承, 益篤本支之慶, 屛藩永固, 用延宗社之休, 欽哉無替朕命。’ 至甲午, 王, 始八齡, 而<index num="1932283_0" ref="M_0062679" sort="K" type="이름">宣恪王</index>寢疾, 王日夜焦遑, 親奉藥餌, 旣革, 遣大臣禱于廟社山川。 及遭大憂, 顔色之戚, 哭泣之哀, 執禮踰常制, 近臣衛卒, 莫不嗚咽失聲, 不忍仰視。 <index num="1932284_0" sort="K" type="이름">宣恪王妃</index>
            <index num="1932285_0" sort="K" type="이름">金氏</index>, 具奏請承襲大朝, 降勑曰, ‘王妃金氏奏稱, 「爾賦性聰明, 幼敦仁孝, 夙有長人之德, 爲國人所願戴, 請冊承襲, 朕俯循輿情, 特允所請。」 玆遣官齎詔, 誕告爾國封爾爲<index num="1932286_0" sort="K" type="지명">朝鮮國</index>王, 繼理國政, 竝賜爾誥命彩幣等物, 爾宜永矢靖共, 懋纉承於侯服, 迪宣忠順, 作屛翰於天家。 爾其欽哉, 毋替朕命。’ 大臣百官, 庭籲請嗣服, 王, 號哭不許, 至屢日, 然後始勉從之。 王, 幼有異質, 器度岐嶷, 聰睿絶倫, <index num="1932287_0" ref="M_0062679" sort="K" type="이름">宣恪王</index>甚奇愛之。 旣冊儲, 設師傅賓僚以輔導之, 每筵接, 王揖讓拜跪, 動中儀節, 講讀論辨, 洞徹本原。 逮其踐阼, 尙在沖齡, 而政令施措事爲制置, 恭奉先代之懿訓, 克監先王之成憲, 是則是傚, 不愆不忘, 朝著寅協, 民物靖謐, 翕然稱明主出焉。 王, 上奉祖王妃曁父王妃, 晨昏洞屬, 愛敬備至, 宮闈之內, 和氣融洽。 及夫生辰歲時, 或稱觴而獻壽, 或拜箋而進賀, 推以鍚類, 遍逮群下朝士庶人之高年耆老, 加以資級, 賜以米帛, 恩渥普覃, 百姓觀感, 皆由王根天之性, 有以致一國之興孝。 奉先之節, 克敬克孝, 宗廟祀享, 輒皆躬行, 齊心著存, 至于牲牢樽爵, 一一省眂, 徹宵將事, 不懈益虔, 在位諸官, 亦莫不駿奔, 執事率禮無愆。 或攝儀則必手傳香祝, 又遣近侍, 儆察禮儀, 恒以爲式。 先世園寢, 永言追慕, 每歲春秋, 輪行省謁, 以展霜露之感。 <index num="1932288_0" sort="K" type="이름">康穆王</index>園寢風水, 未克允臧, 王, 常懷憂懼, 改卜吉兆, 亟行遷奉之禮, 自相基定位至庀事董工, 躬親檢飭, 必誠必信, 百官萬民, 咸仰孝思之無窮。 以至國社山川百神, 莫不敬禮, 莫不懷柔, 寅念毖祀, 而或有亢旱之災, 圭璧徧擧, 精意以享, 至於深夜宮中, 焚香露禱, 以致冥應之如響。 若夫事大之節, 尤極盡誠, 小心翼翼, 謹修侯度時節。 年貢與別有陳奏謝恩行人, 必愼揀, 方物必親檢, 而皇華宣詔之行, 特遺上卿儐于境上, 院宇延接之所, 饔餼供億之需, 無一不整飭。 及到王城, 躬迎于郊館, 祗受于宮庭, 宴饗酬接, 致敬盡禮。 或有本國民之犯境, 糾罰必嚴, 大朝人之漂海, 資送必厚, 恪遵於欽定約束, 罔敢或違。 以是而特被大朝眷恤之澤, 視同內服, 寵賫便蕃, 隆私厚渥, 逈出常格。 雖緣於大朝字小之德, 而蓋亦王之忱誠, 有以孚格而然也。 其於典學之工, 一念孜孜, 旣常參講筵, 或宣賜召對, 引接儒臣。 討論講究, 上溯<index num="1932289_0" ref="M_0033589" sort="K" type="이름">堯</index>、<index num="1932290_0" ref="M_0033585" sort="K" type="이름">舜</index>心法傳授, 下及<index num="1932291_0" sort="K" type="지명">宋</index>賢性理之說, 無不心悟體驗, 貫通透徹。 而燕閑之暇, 常對經籍, 至于夜深, 不知爲疲, 而竗契奧旨, 深造眞工。 動靜語默, 不違規矩, 隻字片言, 皆合典訓, 而發爲文章, 雲漢昭回, 光華所著, 人皆可得而見。 其見諸行事, 則承累代右文之治, 尊尙儒術, 表章道學, 先賢俎豆之所, 常致酹侑, 邱園經行之士, 屢勤招延, 以正一世之趨向, 以立一王之章程。 至於倫常名義, 益加闡明, 褒忠奬節, 尤無餘蘊, 贈以爵諡官其子孫。 雖在閭巷匹庶, 苟有一行之善, 一節之卓, 亦皆嘉尙表異, 旌閭給復, 樹之風聲, 匝域興勸。 敦尙樸素, 斥去靡麗, 如非法章, 未嘗近錦綺之屬, 燕居進澣濯之衣, 常膳絶豐盛之品。 內而無宴安之私,外而無盤遊之樂, 身先而導率之, 俾斯世歸於棄奢入儉之俗。 此皆王躬行心得之推餘, 而以實心行實政, 不自暇逸。 內而各司, 外而諸路章疏文牘, 雲委坌集, 披覽裁決, 不以爲倦, 無少滯留。 廣開言路, 翕受敷施, 雖有極言竭論, 亦或不槪, 而未嘗斥絶屛遠, 皆爲包容寬假, 以長其不諱之風, 而時或下令求言。 若遇災沴, 避殿減膳, 恐懼惕厲, 尤急於納言, 以助修省。 常以諴小民選良吏, 爲出治之本。 凡監司守令之差送也, 輒賜引見, 申申勉戒。 其有治理優異者, 錫馬而寵之, 增階而榮之。 時遣繡衣, 直指潛行鄕曲, 訪求民隱, 按廉長吏, 剌擧非法。 又令宰列諸臣, 抄淸白之吏, 議贓汚之律, 別薦循良, 採用施行。 因玆而吏皆自修, 民蒙實惠, 懷保之澤, 達於蔀屋, 常謂保民之要, 莫切於勸課農功, 每當歲首, 特下敎令, 勉飭牧守, 十行諄諄。 資助種糧, 耕耘及時, 若値荒年饑歲, 發倉而賑之, 移粟而救之, 至捐內帑, 補其不給, 近自城闉, 遠及陬澨, <index num="1932292_0" sort="K" type="이름">子惠</index>普施, 罔有捐瘠。 諸道以燒戶渰民聞者, 必加恤於恒典之外, 甚則別遣近臣慰撫之。 前後蠲減之政, 不一二數, 而海鰒之停封, 嶺蔘之權減, 皆出特恩。 宿糴之許以永停, 貢逋之勿徵遺在, 亦係異渥。 雖災荒溢目, 憂虞孔殷, 而歡聲四達, 民皆安生而樂業。 又以謂欽恤刑典, 爲爲治之先務, 而兢兢致愼, 服念丕蔽, 輕重有倫, 情法曲當, 而必求傅生之路, 以盡哀敬之義。 遇災審讞, 多所決放, 祁寒盛暑, 恒遣近侍, 疏釋囚繫, 好生之德, 洽于民心。 知人任人, 其難其愼, 專以器使, 惟才是適, 而揀選必精, 進用無方, 無間於疏遠, 無蔽於昵近。 於是一藝一能, 各效其長, 草野寒畯, 莫不競進。 每於大政, 輒下蒐訪幽隱, 振拔淹滯之敎, 功臣廉吏之子孫, 立慬效節之後裔, 別爲收錄而候選, 卽王所以任賢使能, 酬忠勵世之政。 而凡百臣隣, 無不禮遇, 至於大臣, 尤加敬待, 尤篤委任民國大事, 輒皆延訪熟議, 參酌商確, 務歸正當。 每引見, 雖或疾㞃, 不衣冠不見, 王之愼朝儀, 懋政事之德意, 可謂至矣。 享國僅一紀有餘, 而政成治定, 化行俗美, 方期郅隆之盛, 不幸於己酉六月初六日壬申, 大漸, 薨于<index num="1932293_0" sort="K" type="지명">昌德宮</index>之<index num="1932294_0" sort="K" type="지명">重熙堂</index>, 春秋二十有三。 臨終, 大臣近臣禮官, 竝入侍, 正終之禮也, 自王宮國都, 至于窮山絶海深巷幽谷, 莫不奔走哀號, 如喪父母, 可見仁聲仁聞, 入人之深也。 <index num="1932295_0" sort="K" type="이름">王妃</index>
            <index num="1932296_0" sort="K" type="이름">金氏</index>, <index num="1932297_0" ref="M_0026266" sort="K" type="이름">永興府院君</index>
            <index num="1932298_0" ref="M_0026266" sort="K" type="이름">祖根</index>之女, 丁酉行嘉禮, 早薨, <index num="1932299_0" sort="K" type="이름">繼妃</index>
            <index num="1932300_0" sort="K" type="이름">洪氏</index>, <index num="1932301_0" ref="M_0006663" sort="K" type="이름">益豐府院君</index>
            <index num="1932302_0" ref="M_0006663" sort="K" type="이름">在龍</index>之女, 甲辰行嘉禮, 竝膺大朝冊封誥命。 王, 以聰明英達之資, 有剛健純粹之德。 講學之勤, 罔間終始, 律身之嚴, 一循禮法, 至孝根性而化孚於家國, 深仁存心而澤被於生靈, 嚴宮禁而近習裁抑, 正朝廷而公道恢張, 建大中而修人紀, 崇正學而端士趨, 賢能進而旁求遺逸, 民庶綏而至及婦孺, 皆古昔后王之所罕聞也。 方當承先世重熙累洽之運, 做一代太和大同之治, 環東土數千里, 無不衣被乎光輝, 涵濡乎膏澤, 而天降大割, 竟靳遐齡, 未及見久道化成之休, 臣民之痛, 曷有其極? 惟其宏規懿範, 布在於簡策, 盛德大業, 丕顯於朝野, 可以建天地而俟百世, 非特親賢樂利, 沒世不能忘而已。 嗚呼! 盛矣, 嗚呼! 痛哉。<annotation type="원주">
              <noteContent>【吏曹判書<index num="1932303_0" ref="M_0004732" sort="K" type="이름">李若愚</index>製。】</noteContent>
            </annotation>
          </quotation>
        </paragraph>
      </content>
    </text>
  </level3>
  <level3 id="wxa_200007">
    <front>
      <biblioData type="T">
        <title>
          <mainTitle> 헌종 대왕 행장(行狀) </mainTitle>
        </title>
        <source>
          <mainTitle type="태백산사고본">憲宗實錄 9책 1권</mainTitle>
          <page begin="10장 A면"/>
        </source>
        <source>
          <mainTitle type="국편영인본">憲宗實錄 48책</mainTitle>
          <page begin="541면"/>
        </source>
        <subjectClass>왕실-종사(宗社)</subjectClass>
        <subjectClass>어문학-문학(文學)</subjectClass>
      </biblioData>
    </front>
    <text>
      <content>
        <paragraph align="center">○行狀:</paragraph>
        <paragraph align="center">
          <quotation>王姓<index num="1932304_0" sort="K" type="이름">李</index>, 諱<index num="1932305_0" sort="K" type="이름">烉</index>, 字<index num="1932306_0" ref="M_0034243" sort="K" type="이름">文應</index>, <index num="1932307_0" ref="M_0052997" sort="K" type="이름">翼宗孝明大王</index>適嗣, <index num="1932308_0" ref="M_0062680" sort="K" type="이름">純宗成孝大王</index>之孫。 母<index num="1932309_0" ref="M_0006791" sort="K" type="이름">孝裕王大妃</index>
            <index num="1932310_0" sort="K" type="이름">豐壤趙氏</index>贈領議政<index num="1932311_0" ref="M_0006020" sort="K" type="이름">豐恩府院君</index>
            <index num="1932312_0" ref="M_0006020" sort="K" type="이름">忠敬公</index>
            <index num="1932313_0" ref="M_0006020" sort="K" type="이름">萬永</index>女, 丁亥七月辛酉, 生王于<index num="1932314_0" sort="K" type="지명">昌慶宮</index>之<index num="1932315_0" sort="K" type="지명">景春殿</index>。 先是, 薨<index num="1932316_0" ref="M_0052997" sort="K" type="이름">翼宗</index>, 以雕玉樹匣而授之, 已而有身, 誕彌之辰, 有鶴一群, 翔于殿上盤旋, 久之乃去, 宮中人異之。 王, 龍睛犀角, 日表秀朗, 覃訏之音, 若發金石, 未百日而能起立。 數歲通<index num="1932317_0" ref="M_0033765" sort="K" type="이름">周興嗣</index>
            <index num="1932318_0" type="서명">《千字文》</index>百餘字, <index num="1932319_0" ref="M_0052997" sort="K" type="이름">翼宗</index>, 意其目習也, 試之他書, 輒指其宿所知曰, 是某字, <index num="1932320_0" ref="M_0052997" sort="K" type="이름">翼宗</index>, 大奇之曰, ‘好學其將勝予乎。’ 嘗所御屛畫人物, 戒人勿令壓之曰, ‘畫中兒疼矣,’ 其聰明仁愛特達之著於天賦者, 已如此。 <index num="1932321_0" ref="M_0052997" sort="K" type="이름">翼宗</index>代聽國政四年, 以庚寅五月壬戌賓天, 王時四歲也, 見人有悲 遑之色, 在阿母抱哭曰, ‘吾不欲華服,’ 聞殯殿號泣之聲, 則亟止嬉遊, 引席俯伏曰, ‘吾亦參班, 戚容有動人者。 是歲九月, 冊封爲王世孫, 受冊于<index num="1932322_0" sort="K" type="지명">重熙堂</index>, 循循禮度, 儼如成人, 侍衛之臣, 無不驩焉相慶。 正副使議欲除後四拜, 蓋慮其勞於儀節也, 王不從, 禮畢爲後還內。 <index num="1932323_0" ref="M_0062679" sort="K" type="이름">純宗</index>曁<index num="1932324_0" sort="K" type="이름">明敬妃</index>大嘉之賜以果盒, 王奉盒, 忽涕下, 兩殿, 怛然傷感, 左右莫不相視而悲。 壬辰九月, 行賓客相見禮, 仍日開書筵, 業次有程, 時刻無舛, 聽說文義, 已瞭如, 讀數遍, 輒成誦, 賓客之進書徒也, 或以通書則曰 ‘吾有誤讀之字, 通何爲也?’ 其英睿夙就, 又此類也。 甲午十一月甲戌, <index num="1932325_0" ref="M_0062679" sort="K" type="이름">純宗</index>登遐于西內<index num="1932326_0" sort="K" type="지명">會祥殿</index>。 服成, 王, 乃冠具冕服, 受大寶于殯殿, 卽位於<index num="1932327_0" sort="K" type="지명">崇政門</index>, 反喪服, 大臣進曰, ‘殿下承統踐阼, 先世子追崇, 典禮也請降成命。’ 於是諡大行曰<index num="1932328_0" ref="M_0062679" sort="K" type="이름">文安武靖憲敬成孝</index>, 廟曰<index num="1932329_0" sort="K" type="이름">純</index>, 追尊皇考曰<index num="1932330_0" ref="M_0052997" sort="K" type="이름">翼宗大王</index>, 諡曰<index num="1932331_0" ref="M_0062679" sort="K" type="이름">敦文顯武仁懿孝明</index>, 墓曰<index num="1932332_0" sort="K" type="지명">綏陵</index>, <index num="1932333_0" ref="M_0006789" sort="K" type="이름">明敬王妃</index>
            <index num="1932334_0" sort="K" type="이름">金氏</index>, 尊爲大王大妃, 母嬪尊爲王大妃。 大王大妃垂簾同聽政, 凡裁決庶務, 一出慈旨, 其有自斷者, 亦稟而後行。 乙未春, 尊<index num="1932335_0" ref="M_0062679" sort="K" type="이름">純宗</index>爲世室, 四月戊申, 葬于<index num="1932336_0" sort="K" type="지명">仁陵</index>。 王沖年恤宅宗, 饋奠必親將, 哭無常聲, 孺慕不勝, 國中服其孝。 詔使至, 見王相接有儀, 則擧歎嗟爲之賀。 大王大妃諭大臣曰, ‘主上沖年, 遽當迎勑, 未知大禮之如何過行, 及聞接見之際, 動容周旋, 靡不中禮, 予心嘉悅, 無以形諭也。’ 王, 以天縱之姿, 好學不厭。 自幼晝未嘗臥, 夜不釋卷, 勸講進講, 一循舊規行之, 而法筵亦未或弛閣。 首擧林樊之士, 授經筵銜, 備其旌招, 大臣諸臣之以聖學陳勉者, 必賜溫批, 虛襟而聽之。 儒士之親臨課試, 郞官之日次輪對, 慥慥不少懈, 世皆想望其有道焉。 丁酉正月甲申, 躋祔<index num="1932337_0" ref="M_0062679" sort="K" type="이름">純宗</index>、<index num="1932338_0" ref="M_0052997" sort="K" type="이름">翼宗</index>于太廟, 越五日戊子, 遵國朝彝典, 加上大王大妃尊號曰<index num="1932339_0" ref="M_0006789" sort="K" type="이름">文仁</index>, 上王大妃尊號曰<index num="1932340_0" ref="M_0006791" sort="K" type="이름">孝裕</index>, 受百官賀。 三月丁酉, 行嘉禮, 王妃, <index num="1932341_0" sort="K" type="이름">安東金氏</index>贈領議政<index num="1932342_0" ref="M_0026266" sort="K" type="이름">永興府院君</index>
            <index num="1932343_0" ref="M_0026266" sort="K" type="이름">祖根</index>女, 寔<index num="1932344_0" ref="M_0006825" sort="K" type="이름">孝顯王后</index>也。 翌年戊戌, 大王大妃寶齡光躋五旬, 王, 欲進冊揚徽, 稱觴而壽, 慈意執謙抑不從。 大臣禮堂, 迭請于前, 不能得, 王以爲 ‘事親, 莫先於養志,’ (月正)〔正月〕元日, 稱賀于<index num="1932345_0" sort="K" type="지명">仁政殿</index>, 行賞頒赦, 蕩各貢遺在, 諸首舊還, 以廣慶焉。 後庚子, 以母臨四十年, 稱慶告布, 亦如之, 凡有慶會, 恩施皆視此。 夏, 酌獻于文廟曰, ‘今日瞻謁夫子廟宮, 卽先朝癸亥已行之禮賚, 予亦依癸亥行之,’ 因御<index num="1932346_0" sort="K" type="지명">春塘臺</index>試士, 此初元視學, 仰述先王聖德也。 己亥春, 幸<index num="1932347_0" sort="K" type="지명">綏陵</index>親祭曰, ‘予小子嗣有歷服, 五載于今, 始克祗謁仙寢, 曷敢曰粗伸痛慕, 亦不可無寓意之擧,’ 陵官祭官, 幷進敍有差。 詣北苑望拜, 行參班應製, 每遇三皇忌辰, 壇苑之禮, 風泉之慕, 終始靡替。 天將<index num="1932348_0" ref="M_0031845" sort="A" sort2="명" type="이름">麻貴</index>之孫<index num="1932349_0" ref="M_0045464" sort="A" type="이름">夏帛</index>, 登武科, 敎曰, ‘<index num="1932350_0" ref="M_0031845" sort="A" type="이름">麻提督</index>之後孫, 始有科名, 在朝家軫念, 豈與<index num="1932351_0" ref="M_0031755" sort="A" type="이름">李提督</index>家有異?’ 特授宣傳官以寵之。 有象譯<index num="1932352_0" ref="M_0003731" sort="K" type="이름">劉進吉</index>者, 淫溺邪敎, 與其醜類, 肆其詿惑, 敢引西洋人東來, 稱爲敎主, 糾結詭秘, 宄猾愈甚, 王, 卽命捕獲鞫之, 竝置之法, 誕敷綸音于中外。 後有<index num="1932353_0" ref="M_0001449" sort="K" type="이름">金大建</index>者, 逃入西洋, 傳習其術, 十年而乃返國, 又嚴覈而梟之, 奸徒屛息, 民志始定。</quotation>
        </paragraph>
        <paragraph align="center">
          <quotation>夏, 京師大雨, 五部民戶漂壓者千餘, 分遣宣傳官, 行視于四郊, 亟令賑廳, 別施優恤之典。 庚子旱, 王, 輒於深夜, 御袞衣, 焚香親禱于後苑, 其憧憧於民事, 自沖歲卽然。 十二月辛巳, 大王大妃, 命撤簾, 敎曰, ‘敬天愛民, 勤學親賢, 守先王家法, 主上其勉之。’ 於乎! 盛哉。 是<index num="1932354_0" ref="M_0033589" sort="K" type="이름">堯</index>、<index num="1932355_0" ref="M_0033585" sort="K" type="이름">舜</index>傳授之精一心法也。 王, 乃親庶政, 辛丑元月丙申, 行朝參於<index num="1932356_0" sort="K" type="지명">仁政門</index>, 命<index num="1932357_0" ref="M_0003991" sort="K" type="이름">忠愍公</index>
            <index num="1932358_0" ref="M_0003991" sort="K" type="이름">李健命</index>, <index num="1932359_0" ref="M_0004261" sort="K" type="이름">忠肅公</index>
            <index num="1932360_0" ref="M_0004261" sort="K" type="이름">李晩成</index>, <index num="1932361_0" ref="M_0006074" sort="K" type="이름">忠簡公</index>
            <index num="1932362_0" ref="M_0006074" sort="K" type="이름">趙聖復</index>, <index num="1932363_0" ref="M_0005076" sort="K" type="이름">忠獻公</index>
            <index num="1932364_0" ref="M_0005076" sort="K" type="이름">李廷熽</index>, 祀孫錄用, <index num="1932365_0" ref="M_0003932" sort="K" type="이름">尹志述</index>加贈正卿, 因施節惠, 蓋有興感於是歲也。 命大臣卿宰, 各薦淸白吏, 宮房諸司差人收稅外邑, 還逋隣族侵徵之弊, 一切嚴法禁斷。 別諭于祭酒<index num="1932366_0" ref="M_0067485" sort="K" type="이름">宋啓榦</index>, 經筵官<index num="1932367_0" ref="M_0026325" sort="K" type="이름">金仁根</index>、<index num="1932368_0" ref="M_0002870" sort="K" type="이름">成近默</index>、<index num="1932369_0" ref="M_0002965" sort="K" type="이름">宋來熙</index>, 敦飭其上來。 二月戊辰, 加上大王大妃尊號曰<index num="1932370_0" ref="M_0006789" sort="K" type="이름">光聖</index>, 以顯揚七載簾帷之德, 賓啓庭請者屢, 而慈衷之勉回, 卽惟王誠孝之感也。 御<index num="1932371_0" sort="K" type="지명">仁政殿</index>, 上冊寶, 以親總萬幾, 養隆長樂合慶受賀。 凡進獻之物, 關民疾苦者, 大加隱恤曰, ‘浦民海採之艱, 實關人命, 而暑月氷輸, 尤爲痼弊, 自今六七兩朔生熟鰒封進於藥院者, 竝永爲停減。’ 又曰 ‘爲國以儉, 當以身先, 減嶺南貢蔘, 關西北鹿茸, 內局尙方, 每年燕留。’ 以効忠王室, 無異勳庸, <index num="1932372_0" ref="M_0001685" sort="K" type="이름">文忠公</index>
            <index num="1932373_0" ref="M_0001685" sort="K" type="이름">金壽恒</index>, 特施不祧, 以禦倭之捷<index num="1932374_0" sort="K" type="지명">幸州</index>爲最, 命建都元帥<index num="1932375_0" ref="M_0000167" sort="K" type="이름">權慄</index>祠于其地宣額焉。 以今年, 卽<index num="1932376_0" ref="M_0050728" sort="K" type="이름">英廟</index>陞儲之再回甲也, 特命賜祭于<index num="1932377_0" sort="K" type="지명">四忠祠</index>及<index num="1932378_0" ref="M_0001903" sort="K" type="이름">慶恩府院君</index>, 敬遵<index num="1932379_0" ref="M_0054657" sort="K" type="이름">正廟</index>盛典也。 壬寅春, 駕幸<index num="1932380_0" sort="K" type="지명">仁陵</index>, 遣官侑于<index num="1932381_0" ref="M_0000646" sort="K" type="이름">文成公</index>
            <index num="1932382_0" ref="M_0000646" sort="K" type="이름">李珥</index>, <index num="1932383_0" ref="M_0062151" sort="K" type="이름">文簡公</index>
            <index num="1932384_0" ref="M_0062151" sort="K" type="이름">成渾</index>墓, 墓在駕路之沿也。 試各邑儒武, 特軫<index num="1932385_0" sort="K" type="지명">楊</index>。 <index num="1932386_0" sort="K" type="지명">高</index>、<index num="1932387_0" sort="K" type="지명">坡</index>。 <index num="1932388_0" sort="K" type="지명">交</index>民邑受弊, 竝減當年城餉。 分遣繡衣于諸道按察之, 其有優績者, 賜書及表裏。 以金吾議處, 編配相續, 銓曹褒賞, 只是按例, 非所以彰癉也, 或加特資以嘉奬之。 是年又旱, 圭璧屢擧, 每臨筵, 問穡事於大臣, 憂勞之辭, 如渴思飮。 及得雨, 宗廟報謝, 不待秋成, 卽令行之曰, ‘豈可無告喜之擧?’ 諸路雨澤, 令撥馬馳聞, 其一念憂民, 靈應是速也。 嘗曰, ‘儒生殿講, 卽培養需用之義, 而不過通一經耳。 今若倣專經文臣輪講之例, 使今年, 應日次講者, 明年輪講他經, 再明年又用是例, 則不出三年, 盡通三經。 其於勸課之方, 不爲無助, 議大臣行之。’ 於是作成之敎益廣矣。 癸卯春, 幸<index num="1932389_0" sort="K" type="지명">健陵</index>, 駕次<index num="1932390_0" sort="K" type="지명">鷺江</index>之<index num="1932391_0" sort="K" type="지명">龍驤鳳翥亭</index>, 經筵官洪<index num="1932392_0" ref="M_0006697" sort="K" type="이름">直弼</index>家, 在亭底, 宣旨使進款以相見之, 喜俾述學問切要, 望道勤勤, 恩遇鄭重, 此延接儒士之一初盛擧也。 遣正卿, 奠酌于<index num="1932393_0" sort="K" type="지명">闕里祠</index>, 所過祠院, 皆賜祭。 謹稽<index num="1932394_0" ref="M_0054657" sort="K" type="이름">正廟</index>癸丑推恩於<index num="1932395_0" ref="M_0050728" sort="K" type="이름">英廟</index>侍從故事, 凡逮事<index num="1932396_0" ref="M_0054657" sort="K" type="이름">正廟</index>之法從, 抄啓以上, 幷加一資。 夏, 行閟宮之享曰, ‘今年, 卽甲子嘉禮後恰滿百歲, 旣謁園寢, 肇行閟享, 小子愴慕, 當復如何?’ 命施<index num="1932397_0" ref="M_0006588" sort="K" type="이름">翼靖公</index>
            <index num="1932398_0" ref="M_0006588" sort="K" type="이름">洪鳳漢</index>不祧之典, 仰體<index num="1932399_0" ref="M_0054657" sort="K" type="이름">正廟</index>情事, 以寓繼述之聖孝也。 八月乙丑, <index num="1932400_0" ref="M_0006825" sort="K" type="이름">孝顯王后</index>薨, 命陵上石儀, 一遵<index num="1932401_0" type="서명">《補編》</index>舊制, 諸道卜定, 務從省約。 兩湖海西舊有京營軍保收米, 冗濫無節, 爲保額切骨之瘼, 且有年詢于朝, 保米就畫結錢作米, 取需軍保, 作身錢, 收充于結錢, 大行通變之政, 自是, 軍民以爲安。 十月, 王, 患痘候, 卄有餘日而乃復撤院, 直嵩呼于大庭, 儀曹設科之啓, 以增廣請, 邦例也。 王曰, ‘予於今番, 不過貽憂於兩慈聖而已, 有何可稱之慶? 增廣太涉張大, 以庭試擇入,’ 後因相箚而始許之。 甲辰十月甲寅, 冊領敦寧府事<index num="1932402_0" ref="M_0006663" sort="K" type="이름">益豐府院君</index>
            <index num="1932403_0" ref="M_0006663" sort="K" type="이름">洪在龍</index>女爲妃。 今大妃殿也。 乙巳正月, 御<index num="1932404_0" sort="K" type="지명">崇政門</index>朝參, 敎曰, ‘朝參之意, 專出博詢, 而今日三司所陳, 不過備例文具, 幷與官司之規而無之, 良可寒心。 幷譴罷, 參陪九列, 亦以無所建白, 越其俸。’ 又敎曰, ‘予之嗣服, 已過十載, 民國之事, 無一可施, 予雖寡昧, 豈不知皆由予不能自强乎? 咨爾方伯居留之臣, 悉具民國爲弊之端, 條列狀聞, 毋孤予寡人臨門詢訪之至意,’ 後因各道登啓, 多所採施焉。 命故都事<index num="1932405_0" ref="M_0006278" sort="K" type="이름">蔡之洪</index>, 故府使<index num="1932406_0" ref="M_0005580" sort="K" type="이름">任聖周</index>, 故監役<index num="1932407_0" ref="M_0002582" sort="K" type="이름">朴胤源</index>, 特贈都憲兼祭酒, 經術行誼之爲儒林標準也。 <index num="1932408_0" ref="M_0006020" sort="K" type="이름">豐恩府院君</index>, 以是年入耆社, 命賜几杖, 遣近侍宣醞, 給宴需, 及一等樂, 體慈恩而識難老之喜也。 秋, 關西大水, 淸北諸邑民田舍墊溺而渰死者衆, 王, 大震驚, 命差慰諭使, 刻日遣之, 敎曰, ‘慰諭之行, 雖已發送, 淸北列邑, 無異滄桑, 此豈以常例拘哉? 道內上納錢三萬兩折留, 以爲修頹補決之資。’ 頒諭于菑黎, 屢百有餘言, 惻怛剴切, 聞者涕泣。 減稅輕徭, 以救孑遺, 發倉轉粟, 濟其飢乏, 設祭水濱, 俾勿爲厲, 守宰之不能懷撫者, 使之卽行罷遣, 安排擘畫, 纖密周備, 民奠堵如故, 不知其爲菑。</quotation>
        </paragraph>
        <paragraph align="center">
          <quotation>王以<index num="1932409_0" sort="K" type="지명">綏陵</index>風水, 多有形家竊議, 積不寧于聖心。 丙午春展陵訖, 命諸相地者, 竭論于前, 咸曰 ‘遷奉可,’ 王曰, ‘事體至重, 當博議之,’ 詢于大臣諸宰, 亦僉曰可, 遂擇地於<index num="1932410_0" sort="K" type="지명">楊州</index>之<index num="1932411_0" sort="K" type="지명">龍馬山</index>下, 以閏五月甲辰, 擧緬。 王, 夙抱至哀, 始親終事, 慟慕皇皇, 一如袒括。 自啓陵之日, 日進糜粥, 不御常膳, 庀廞具治方中, 事大小無不檢理。 時方大熱, 車駕日戒, 顔色哭泣, 諸臣不忍仰視。 禮官引<index num="1932412_0" ref="M_0019193" sort="K" type="이름">莊烈王后</index>癸丑已例, 大王大妃服色, 以淺淡議進, 王曰, ‘大王大妃, 於庚寅服長子三年, 禮應服三年者, 改葬服緦, 今與癸丑異, 不當引。’ 更令詢議大臣儒臣, 俱援儀禮, 改葬緦, <index num="1932413_0" ref="M_0010897" sort="A" type="이름">賈公彦</index>疏, ‘父爲長子, 母爲子亦同’ 之論, 遂改以緦服。 王之臨事明愼, 群下所不能及也。 大禮克襄, 軫及民隱, 減<index num="1932414_0" sort="K" type="지명">楊州</index>城餉之耗, 轝士効力, 無如市民, 寬其徭蕩其遺在。 初, <index num="1932415_0" ref="M_0062679" sort="K" type="이름">純宗</index>、<index num="1932416_0" ref="M_0052997" sort="K" type="이름">翼宗</index>御眞, 妥奉於<index num="1932417_0" sort="K" type="지명">景祐宮</index>之誠一軒, 王, 議于大臣, 命<index num="1932418_0" sort="K" type="지명">璿源殿</index>拓其地, 展其間架。 八月, 敬安兩朝御眞于殿, 行酌獻禮曰, ‘此天理人情之所不容已。’ 朝夕瞻依, 僾然如入室見位, 朔望及誕辰, 必晨詣行事, 風雨寒暑, 未之或廢。 <index num="1932419_0" sort="K" type="지명">顯隆園</index>, 有每月奉審之啓, 蓋出於<index num="1932420_0" ref="M_0054657" sort="K" type="이름">正廟</index>至切之孝思, 而諸陵寢, 無其例, 局內<index num="1932421_0" sort="K" type="지명">健陵</index>, 亦未之行, 王, 語筵臣曰, ‘此是將來難行之事, 斷可釐正,’ 命自今已之。 丁未元日, 進表裏、致詞、箋文于王大妃, 慈齡四旬也。 仰承撝謙之慈德, 只稱賀之節, 一如戊戌。 列朝寶鑑, 自<index num="1932422_0" ref="M_0054657" sort="K" type="이름">正廟</index>以後, 尙闕而未備, 二月, 召見諸大臣于閟宮齋殿, 諭以續纂之意, 敎曰, ‘<index num="1932423_0" ref="M_0054657" sort="K" type="이름">正廟</index>、<index num="1932424_0" ref="M_0062679" sort="K" type="이름">純廟</index>、<index num="1932425_0" ref="M_0052997" sort="K" type="이름">翼廟</index>三朝寶鑑, 繼爲纂輯。’ 於是, 開局蕆事, 義例之不能照定於原編者, 皆出於睿裁。 翌年冬, 役告竣, 王, 親上于太廟, 行告布如壬寅舊例。 王以選長吏蒐人才, 爲出治之大要, 前後諭敎, 惓惓不已。 至是, 又敎曰, ‘年前儒武與守令別薦, 間或收用, 竟無實效, 蒐羅人才之本意, 果安在哉? 況崇奬儒術, 大關世敎之汚隆, 小民命脈, 專係守令之治否, 而前後另飭, 便歸文具, 可勝歎哉? 大政隔月, 選擧之方, 不宜蹈循常例。 林下讀書, 劬躬篤行之士, 令道伯居留之臣, 勿拘前銜與儒生, 博採以聞, 文蔭武廉明著績, 亦自廟堂, 收薦於諸備堂及曾經時任藩臣, 幷與前薦合抄, 以爲擇用之地。’ 仍飭各道殿最。 王, 以爲 ‘今日無告之民, 皆我祖宗赤子, 窮蔀受困, 在於貪墨之未祛。’ 凡有飭旨, 威於鈇鉞, 有不稱旨, 或令改修, 或罷其職。 總衛營之創, 慮有軍校之橫, 命法司無或容貸, 有罪巡於衆流之島而懲之, 更無敢犯者。 冬至, 召見諸大臣及禮堂, 敎曰, ‘明年, 卽我大王大妃殿恰躋六旬, 王大妃殿望五之慶年也。 予小子歡欣頌禱之忱, 容有極哉? 摸聖德於玉牒, 祝寶齡於瑤觴, 卽亦我家之已行, 政合援用於今日。 而況我<index num="1932426_0" ref="M_0062680" sort="K" type="이름">純宗大王</index>曁我<index num="1932427_0" ref="M_0052997" sort="K" type="이름">翼宗大王</index>聖德大業, 比如天地高厚, 環東土億萬蒼生, 至百世有不能忘者, 而尙未有發揮闡揚之擧, 予小子攀慕靡極之情, 尤當如何? <index num="1932428_0" ref="M_0062680" sort="K" type="이름">純宗大王</index>追上尊號都監, 大王大妃殿加上尊號都監, <index num="1932429_0" ref="M_0052997" sort="K" type="이름">翼宗大王</index>追上尊號都監, 王大妃殿加上尊號都監, 合設擧行。’ 又敎曰, ‘上號翌日, 當進饌于大王大妃殿矣’, 又敎曰, ‘謹當於月正元日, 親上表裏致詞箋文于兩慈殿, 各道方物置之。’ 戊申元日, 稱賀于兩慈殿。 三月己丑, 追上<index num="1932430_0" ref="M_0062679" sort="K" type="이름">純宗</index>尊號曰<index num="1932431_0" ref="M_0062679" sort="K" type="이름">體聖凝命欽光鍚慶</index>, <index num="1932432_0" ref="M_0052997" sort="K" type="이름">翼宗</index>尊號曰<index num="1932433_0" ref="M_0052997" sort="K" type="이름">體元賛化錫極定命</index>, 加上大王大妃尊號曰<index num="1932434_0" ref="M_0006789" sort="K" type="이름">隆禧</index>, 王大妃尊號曰<index num="1932435_0" ref="M_0006791" sort="K" type="이름">獻聖</index>。 辛卯, 進饌于<index num="1932436_0" sort="K" type="지명">通明殿</index>。 時王大妃, 持私制, 故只進于大王大妃焉。 王, 克愼庶獄, 國有赦, 親閱錄案, 審輕重而疏決之, 必先以欽恤之義, 惟貪吏不宥, 敎曰, ‘日前赦單, 雖以遇慶曠蕩之意, 幷令放釋, 而其中繡衣封庫人, 與他罪有異, 其在懲貪之政, 不可幸逭,’ 令依本律發配焉。 是歲, 卽<index num="1932437_0" ref="M_0050728" sort="K" type="이름">英廟</index>戡亂之舊甲也, <index num="1932438_0" sort="K" type="지명">表忠</index>、<index num="1932439_0" sort="K" type="지명">褒忠</index>兩祠及<index num="1932440_0" ref="M_0003463" sort="K" type="이름">海恩府院君</index>
            <index num="1932441_0" ref="M_0003463" sort="K" type="이름">吳命恒</index>, 故相臣<index num="1932442_0" ref="M_0006290" sort="K" type="이름">崔奎瑞</index>家, 幷賜祭, 命錄其祀孫。 泮宮有修繕之役, 敎曰, ‘泮宮修繕之費, 雖有廟堂措劃, 多士藏修之所, 宜有優異之擧, 特下帑錢三千緡, 以補工役。’ 相臣言各宮魚鹽船稅築堰防還之爲弊者, 禁之。 王曰, ‘此事每欲一番下敎矣。 <index num="1932443_0" ref="M_0054657" sort="K" type="이름">正宗</index>朝, 嘗以此飭敎截嚴, 如非籌司和委, 而或有內司諸宮房圖署文蹟於外邑, 則該道臣, 卽爲狀聞之意, 著爲法禁, 在今日尤當遵守成憲,’ 仍命嚴飭諸道及內司諸宮房。 己酉元日以大王大妃寶甲載回, 進箋稱賀, 如去年特推及老之義, 文臣侍從武臣梱帥, 蔭官準職幷三品以上年六十一歲人, 各加一資。 王常患科弊之滋大難捄, 有科輒有飭。</quotation>
        </paragraph>
        <paragraph align="center">
          <quotation>春, 將行生進覆試, 又下飭諭, 有曰, ‘有毫末涉私之入聞者, 律以作奸科場之外, 加施不信王言之罪, 雖以士子言之, 皆是公卿自期之人, 發身之初, 已犯罔上之科, 他日事君, 將何以藉手乎? 隨其現發, 斷當以加倍之律, 罪其家長,’ 有司震讋, 罔敢不公。 語筵臣曰, ‘每一經科試, 輒至人心之不平, 今庶其不然乎?。 王, 自春感疾, 駸駸然日月示憊, 猶酬酢萬幾, 無或倦勤。 至如太廟展省, 與夫試藝試士, 不以違豫而不行, 蓋節宣靜攝之方, 亦多失矣。 五月, 大王大妃誕辰賀儀, 因諸臣之力懇, 自內行禮, 召見時原任大臣于<index num="1932444_0" sort="K" type="지명">觀物軒</index>曰, ‘今日召接卿等, 欲同慶也。’ 竊覵聖心悅豫, 容色敷暢, 庶幾有翼瘳之慶, 六月壬申, 疾益㞃, 竟以午時, 大棄群臣于<index num="1932445_0" sort="K" type="지명">昌德宮</index>之<index num="1932446_0" sort="K" type="지명">重熙堂</index>, 春秋二十三, 在位十有五年。 卿大夫搢紳, 攀擗叩胸曰, ‘天乎, 三宗大聖之後, 至於斯乎? 吾王, 至仁也, 仁者亦不壽乎? 如宗社何都人士女, 奔走號叫, 滿城如沸, 若將朝夕不保。 大王大妃命大臣, 迎嗣王殿下, 承大統, 入主喪事, 與諸臣議王功德, 上諡曰<index num="1932447_0" ref="M_0034243" sort="K" type="이름">經文緯武明仁哲孝</index>, 廟號<index num="1932448_0" ref="M_0034243" sort="K" type="이름">憲宗</index>, 以是年十月壬辰, 葬于<index num="1932449_0" sort="K" type="지명">健元陵</index>西岡坐酉之原, 與<index num="1932450_0" ref="M_0006825" sort="K" type="이름">孝顯王后</index>同塋而異封。 凡絞紟複褶之屬, 皆出諸宮中, 大王大妃內下錢十萬緡, 以需殯葬, 蓋體王平日惜民力之志也。 王, 氣宇端穆, 性聰睿淵慤, 威而有容, 明而不察, 仁孝天至, 不假修爲。 事<index num="1932451_0" ref="M_0062679" sort="K" type="이름">純宗</index>曁大王大妃王大妃, 三朝承歡, 忠愛無間, 及卽位, 志物之養, 崇報之禮, 務極其誠, 以幼而失怙, 未記天顔, 爲至慟, 筵臣有言眞殿七分之摹, 猶未及殿下典刑之克肖, 王, 對鏡輒泫然。 殿宇必令依近王大妃處所, 燕閑則日常侍坐, 不暫違側。 衣章膳羞, 慈殿之親檢者乃適, 疾患, 慈殿臨視則以爲安。 大王大妃有不安節, 洞洞色憂, 醫官之診, 必手自奉而按之, 湯劑必審進之, 復膳然後亦復初。 篤於饗先廟宮之祀, 非有故則親祼, 誠心著存, 容節必飭, 凡百有位, 莫不靖共以承事, 不能致謹者罪之。 陵園時節之餕, 進而嘗之, 以籩實造煎, 未盡蠲潔, 議于太常而釐之。 事天一於敬畏, 不敢怠豫, 有雷雨作, 雖寢必興坐而待止, 其發於乖盭非時, 則避殿減膳, 責躬而講修省。 天才英茂, 勤於學, 殖經史講讀之餘, 汎濫諸家, 以至國朝記載掌故之文, 目涉而耳閱者, 如誦已言。 機務有暇則靜居一室, 左右圖書, 手不停披, 時或更漏已殘, 誦讀之聲, 出於戶外, 聞者竦然嗟異。 雅喜陸贄奏議及<index num="1932452_0" ref="M_0032487" sort="A" sort2="唐" type="이름">蘇軾</index>文, 令點勘句讀, 以<index num="1932453_0" type="서명">《大學衍義》</index>, 爲經世之文, 時方有攝, 敎筵臣曰, ‘疾間將讀此三書,’ 竟未就。 嗚呼! 以千乘而躬<index num="1932454_0" sort="K" type="이름">曾</index>、<index num="1932455_0" sort="K" type="이름">閔</index>之行, 以至尊而履布韋之節, 仁深而施博, 守約而功廣, 此其王之制治大本也。 至若盛德光輝之見於政事, 著於節目, 親賢樂利, 於乎不可忘者, 臣雖弇陋, 未足形容, 竊自幸於身親見者, 亦久矣。 王御下以簡, 接人以寬, 望之敦重沈默, 卽之藹然祥和可襲。 每召接臣隣, 雍容燕怡, 下以誠輸, 上以衷披, 人無不盡言, 言無不盡情, 可否揚確, 洞徹無隱, 而聽斷以明, 不知不措, 故非理之干, 無敢入焉。</quotation>
        </paragraph>
        <paragraph align="center">
          <quotation>苟其開敷條暢, 曲當於理, 則始雖逆志, 頃刻轉環, 此其謂明主之可理奪也歟。 臣昔常奉令而承敎矣, 曰 ‘大臣, 人主之心膂也, 國事不一聽於大臣, 則誰與爲國,’ 事無巨細, 皆詢焉, 大臣可之然後行。 其關於奉先者, 尤粥粥如恐或失, 不憚屢詢, 務歸至當而後已。 常慨然於人器之日趨卑下, 崇奬之擧, 多激曠感, 才難之歎, 屢發臨朝, 寤寐賢能, 搜訪遍之, 故雖曲學偏藝, 王之世, 無棄人焉。 王, 仰成簾化六七年, 民國利病, 已具淵衷, 發政施仁, 安民爲先, 謂 ‘司牧, 民之休戚也, 得人然後可安,’ 博求才良, 如病之醫, 謂 ‘貪墨民之賊也, 國有常刑, 掌法者低昻, 何所懲畏?’ 飭以實勘, 筵席之臣, 有言閭里疾苦艱難, 則必改容而聽, 蹙蹙如恫已, 雖至微細也, 害於民則亟去之, 利於民者亦亟施之, 無所遲疑, 靡不用極。 以水旱饑饉, 告則憂菑慮乏, 動形宵旰, 引見大臣有司, 備講賙賑之策, 船粟發帑, 停糴蠲貢, 汲汲如不及, 燒渰之恤, 必加於恒典, 衛士之呼寒者, 歲衣之。 歲首之綸, 戒勿奪時, 示重農也。 諸路行持斧之廉, 貢市有止輦之詢, 達民情也, 幷付廟堂, 剔其弊而安其業。 故民無捐瘠, 歲比登稔, 惠鮮懷保之澤, 入人者已深矣。 時俗習尙, 侈華日甚, 委巷編戶, 亦皆以美衣食相高, 聞王衣木綿戒之曰, ‘吾君之好儉也, 我輩不可衣紬衣。’ 臣於前席, 適論去奢崇儉之道, 敢以是仰質焉, 王笑曰, ‘固有之。 予本不喜奢麗, 故非袞袍不服緞紗, 冬緜夏苧, 是予之常服也。’ 仍曰, ‘喪身而亡國者, 奢侈是也, 邇來此風靡靡, 如水益下, 財日匱竭, 民日困窮, 若不痛禁, 國其奈何? 予之不近奢麗, 非但素性然爾, 亦欲爲民先也。’ 嗚呼! <index num="1932456_0" type="서명">《經》</index>曰 ‘克勤于邦, 克儉于家,’ 王之謂也。 王囿物品而綜政理, 極溥博而反精微, 塞淵之秉, 蘊於城府, 故沈機果斷, 泯其聲色, 人不得以窺其涘。 朝臣之賢愚得失, 莫逃於衡鑑, 而含弘藏疾, 恢於山藪, 故人無不辜之罹, 朝無非法之刑。 言語必敬恭, 惰慢不設於容, 雖寢疾, 未嘗以褻衣臨下。 大漸前入診之筵, 輒盥洗衣服冠而見臣, 慮其有將攝之損, 請以簡儀, 王曰: ‘不如是神氣昏闒, 予所習慣然也。’ 寢殿伏侍, 未見中涓之屬, 其燕處接宦妾時之絶少, 亦可推知。 王爲詩文, 神解雅潔, 有<index num="1932457_0" type="서명">《元軒集》</index>五卷。 素好漢隷, 亦臻其妙, 退然不以自命, 故人之知其閫奧者鮮矣。 嗚呼! 王以文明濬哲之姿, 仁孝恭儉之德, 沖齡艱大, 慟恨在心, 兢惕於紹庭之業, 刻厲於勤民之政。 十五年來銳意圖治, 將見仁精義熟, 功化日隆, 光前代之鴻烈, 啓百世之令緖, 斯民無祿, 天嗇其壽, 未究從欲之治, 遽抱如喪之悲。 嗚呼! 冤矣。 嗚呼! 痛哉。<annotation type="원주">
              <noteContent>【判中樞府事<index num="1932458_0" ref="M_0001168" sort="K" type="이름">權敦仁</index>製。】</noteContent>
            </annotation>
          </quotation>
        </paragraph>
        <paragraph align="center">憲宗經文緯武明仁哲孝大王實錄附錄 〔終〕</paragraph>
      </content>
    </text>
  </level3>
</level2>
